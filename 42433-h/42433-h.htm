<!DOCTYPE html PUBLIC "-//W3C//DTD XHTML 1.0 Strict//EN"
    "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="nl" lang="nl">
  <head>
    <meta http-equiv="Content-Type" content="text/html;charset=UTF-8" />
    <meta http-equiv="Content-Style-Type" content="text/css" />
    <title>
      The Project Gutenberg eBook of Warda, Roman uit het Oude Egypte, by George Ebers.
    </title>
    <style type="text/css">

body  {margin-left: 10%; margin-right: 10%;}

h1,h2,h3 {text-align: center; clear: both; font-weight: normal;}

h1    {line-height: 120%; letter-spacing: .2em; font-size: 300%;}
p.ttl {text-align: center; font-size: 140%; letter-spacing: .2em}
p.st  {font-size: 110%; text-align: center; letter-spacing: .2em;}
h2    {line-height: 180%; font-size: 140%; letter-spacing: .2em;}
h3    {font-size: 100%; letter-spacing: .2em;}

p     {margin-top: .1em; text-align: justify; margin-bottom: .1em;
      text-indent: 1em;}

p.center, p.ttl, p.tp1, p.tp2, p.tp3, p.noi {text-indent: 0;}

p.tp1 {text-align: center; font-size: 90%; line-height: 400%;
      margin-top: 4em; margin-bottom: 4em;}
p.tp2 {text-align: center; font-size: 120%; line-height: 120%;}
p.tp3 {text-align: center; font-size: 90%; line-height: 200%;
      margin-top: 4em; margin-bottom: 4em;}

hr.l1 {width: 66%; margin-top: 4em; margin-bottom: 4em;
      margin-left: auto; margin-right: auto; clear: both;}
hr.l2 {width: 33%; margin-top: 4em; margin-bottom: 4em;
      margin-left: auto; margin-right: auto; clear: both;}
hr.l3 {width: 20%; margin-top: 1.5em; margin-bottom: 1.5em;
      margin-left: auto; margin-right: auto; clear: both;}
hr.l4 {width: 6em; margin-top: 2em; margin-bottom: 2em;
      margin-left: auto; margin-right: auto; clear: both;}
hr.l5 {width: 12em; margin: auto; clear: both;}

table   {margin-left: auto; margin-right: auto; font-size: 90%; max-width: 90%;}
td      {padding-right: 1em; padding-left: 1em;}

.pagenum {position: absolute; left: 94%; font-size: 60%; text-align: right;
         color: #999999; letter-spacing: 0; text-indent: 0;
         font-style: normal; font-weight: normal;}

.bbox     {border: dashed 1px; padding: 1em; max-width: 20em;
          margin-top: 2em; margin-bottom: 2em;
          margin-left: auto; margin-right: auto;}

.smcap    {font-variant: small-caps;}

.center   {text-align: center;}

sup       {vertical-align: top;}

em        {font-style: normal; font-weight: normal; text-decoration: none;
          letter-spacing: .15em; margin-left: .15em;}

cite      {font-style: normal; font-weight: normal; text-decoration: none;
          letter-spacing: .15em; margin-left: .15em;}

.vert     {float: right; padding-left: 1em; padding-right: 1em;}

.f14  {font-size: 140%;}
.f18  {font-size: 180%;}

.figcenter  {margin: auto; text-align: center;
            padding-top: 2em; padding-bottom: 2em;}

.centered {text-align: center; margin: auto; display: table; max-width: 90%;}
.poem     {text-align: left; font-size: 90%;}
.poem br  {display: none;}
.poem .stanza  {margin: 1em 0em 1em 0em;}
.poem span.i0  {display: block; margin-left: 0em;
               padding-left: 3em; text-indent: -3em;}
.poem span.i2  {display: block; margin-left: 1.2em;
               padding-left: 3em; text-indent: -3em;}
.poem span.tb  {display: block; text-align: center;
               letter-spacing: .25em;}

.footnotes     {border: dashed 1px; margin-top: 1em;}
.footnote      {margin-left: 10%; margin-right: 10%; font-size: 90%;
               clear: both;}
.footnote .label {position: absolute; right: 84%; text-align: right; font-size: 80%;}
.fnanchor {vertical-align: top; font-size: 70%; text-decoration: none;
          padding-left: .3em;}

#tnote {border: dashed 1px; margin-left: 10%; margin-right: 10%;
       margin-top: 2em; padding: .5em 1em .5em 1em; font-size: 80%;}
#tn    {text-align: center; margin-top: 1.5em; margin-bottom: 1.5em;
       text-indent: 0;}

    </style>
  </head>
<body>

<div class="figcenter">
<img id="coverpage" src="images/cover.jpg" width="378" height="591" alt="Voorkant kaft" />
</div>

<hr class="l2" />

<p class="ttl">WARDA</p>

<hr class="l2" />

<h1>WARDA</h1>

<hr class="l4" />

<p class="st">ROMAN UIT HET OUDE EGYPTE</p>

<p class="tp1">VAN<br />
<span class="f18">GEORGE EBERS</span></p>

<hr class="l4" />

<p class="tp1">IN HET NEDERLANDSCH BEWERKT DOOR<br />
<span class="f14 smcap">Dr. H. C. ROGGE</span></p>

<hr class="l5" />
<p class="tp2">VIJFDE DRUK</p>
<hr class="l5" />

<p class="tp3">AMSTERDAM<br />
<span class="f14">VAN HOLKEMA &amp; WARENDORF</span></p>


<hr class="l2" />


<div class="bbox"><div class="center">
<table border="0" cellpadding="4" cellspacing="0" summary="Inhoudsopgave">
<tr><td align="center" colspan="2"><a href="#EERSTE_BOEK">EERSTE BOEK.</a></td></tr>
<tr><td align="left">EERSTE HOOFDSTUK.</td><td align="right"><a href="#I_01">7</a></td></tr>
<tr><td align="left">TWEEDE HOOFDSTUK.</td><td align="right"><a href="#I_02">17</a></td></tr>
<tr><td align="left">DERDE HOOFDSTUK.</td><td align="right"><a href="#I_03">28</a></td></tr>
<tr><td align="left">VIERDE HOOFDSTUK.</td><td align="right"><a href="#I_04">36</a></td></tr>
<tr><td align="left">VIJFDE HOOFDSTUK.</td><td align="right"><a href="#I_05">50</a></td></tr>
<tr><td align="left">ZESDE HOOFDSTUK.</td><td align="right"><a href="#I_06">67</a></td></tr>
<tr><td align="left">ZEVENDE HOOFDSTUK.</td><td align="right"><a href="#I_07">82</a></td></tr>
<tr><td align="left">ACHTSTE HOOFDSTUK.</td><td align="right"><a href="#I_08">95</a></td></tr>
<tr><td align="left">NEGENDE HOOFDSTUK.</td><td align="right"><a href="#I_09">110</a></td></tr>
<tr><td align="left">TIENDE HOOFDSTUK.</td><td align="right"><a href="#I_10">121</a></td></tr>
<tr><td align="left">ELFDE HOOFDSTUK.</td><td align="right"><a href="#I_11">130</a></td></tr>
<tr><td align="left">TWAALFDE HOOFDSTUK.</td><td align="right"><a href="#I_12">137</a></td></tr>
<tr><td align="left">DERTIENDE HOOFDSTUK.</td><td align="right"><a href="#I_13">146</a></td></tr>
<tr><td align="left">VEERTIENDE HOOFDSTUK.</td><td align="right"><a href="#I_14">153</a></td></tr>
<tr><td align="left">VIJFTIENDE HOOFDSTUK.</td><td align="right"><a href="#I_15">163</a></td></tr>
<tr><td align="center" colspan="2"><a href="#TWEEDE_BOEK">TWEEDE BOEK.</a></td></tr>
<tr><td align="left">EERSTE HOOFDSTUK.</td><td align="right"><a href="#II_01">173</a></td></tr>
<tr><td align="left">TWEEDE HOOFDSTUK.</td><td align="right"><a href="#II_02">183</a></td></tr>
<tr><td align="left">DERDE HOOFDSTUK.</td><td align="right"><a href="#II_03">196</a></td></tr>
<tr><td align="left">VIERDE HOOFDSTUK.</td><td align="right"><a href="#II_04">207</a></td></tr>
<tr><td align="left">VIJFDE HOOFDSTUK.</td><td align="right"><a href="#II_05">213</a></td></tr>
<tr><td align="left">ZESDE HOOFDSTUK.</td><td align="right"><a href="#II_06">221</a></td></tr>
<tr><td align="left">ZEVENDE HOOFDSTUK.</td><td align="right"><a href="#II_07">232</a></td></tr>
<tr><td align="left">ACHTSTE HOOFDSTUK.</td><td align="right"><a href="#II_08">248</a></td></tr>
<tr><td align="left">NEGENDE HOOFDSTUK.</td><td align="right"><a href="#II_09">258</a></td></tr>
<tr><td align="left">TIENDE HOOFDSTUK.</td><td align="right"><a href="#II_10">265</a></td></tr>
<tr><td align="left">ELFDE HOOFDSTUK.</td><td align="right"><a href="#II_11">277</a></td></tr>
<tr><td align="left">TWAALFDE HOOFDSTUK.</td><td align="right"><a href="#II_12">292</a></td></tr>
<tr><td align="left">DERTIENDE HOOFDSTUK.</td><td align="right"><a href="#II_13">301</a></td></tr>
<tr><td align="left">VEERTIENDE HOOFDSTUK.</td><td align="right"><a href="#II_14">316</a></td></tr>
<tr><td align="left">VIJFTIENDE HOOFDSTUK.</td><td align="right"><a href="#II_15">331</a></td></tr>
<tr><td align="center" colspan="2"><a href="#DERDE_BOEK">DERDE BOEK.</a></td></tr>
<tr><td align="left">EERSTE HOOFDSTUK.</td><td align="right"><a href="#III_01">349</a></td></tr>
<tr><td align="left">TWEEDE HOOFDSTUK.</td><td align="right"><a href="#III_02">359</a></td></tr>
<tr><td align="left">DERDE HOOFDSTUK.</td><td align="right"><a href="#III_03">365</a></td></tr>
<tr><td align="left">VIERDE HOOFDSTUK.</td><td align="right"><a href="#III_04">380</a></td></tr>
<tr><td align="left">VIJFDE HOOFDSTUK.</td><td align="right"><a href="#III_05">396</a></td></tr>
<tr><td align="left">ZESDE HOOFDSTUK.</td><td align="right"><a href="#III_06">402</a></td></tr>
<tr><td align="left">ZEVENDE HOOFDSTUK.</td><td align="right"><a href="#III_07">413</a></td></tr>
<tr><td align="left">ACHTSTE HOOFDSTUK.</td><td align="right"><a href="#III_08">421</a></td></tr>
<tr><td align="left">NEGENDE HOOFDSTUK.</td><td align="right"><a href="#III_09">433</a></td></tr>
<tr><td align="left">TIENDE HOOFDSTUK.</td><td align="right"><a href="#III_10">443</a></td></tr>
<tr><td align="left">ELFDE HOOFDSTUK.</td><td align="right"><a href="#III_11">453</a></td></tr>
<tr><td align="left">TWAALFDE HOOFDSTUK.</td><td align="right"><a href="#III_12">463</a></td></tr>
<tr><td align="left">DERTIENDE HOOFDSTUK.</td><td align="right"><a href="#III_13">470</a></td></tr>
<tr><td align="left">VEERTIENDE HOOFDSTUK.</td><td align="right"><a href="#III_14">480</a></td></tr>
<tr><td align="left">VIJFTIENDE HOOFDSTUK.</td><td align="right"><a href="#III_15">488</a></td></tr>
<tr><td align="left">ZESTIENDE HOOFDSTUK.</td><td align="right"><a href="#III_16">498</a></td></tr>
<tr><td align="left">ZEVENTIENDE HOOFDSTUK.</td><td align="right"><a href="#III_17">505</a></td></tr>
</table></div></div>

<hr class="l1" />

<h2><a name="EERSTE_BOEK" id="EERSTE_BOEK">EERSTE BOEK.</a></h2>

<hr class="l1" />

<p><span class="pagenum"><a name="Page_7" id="Page_7">[7]</a></span></p>


<h3><a name="I_01"  id="I_01"></a>EERSTE HOOFDSTUK.</h3>

<hr class="l4" />

<p>Bij het oude honderdpoortige Thebe wordt de Nijl merkbaar
breeder. De bergketenen, die zich uitstrekken aan beide zijden
van den stroom, nemen hier bepaalden vorm aan. Eenige bijna
kegelvormige toppen steken, scherp gekant, boven den vlakken
rug van het veelkleurig kalkgebergte uit, waarop geen palmboom
groeit en zelfs de planten der woestijn niet tieren kunnen. Met
steenen gevulde spleten en openingen zijn de eenige wegen, om
meer of minder diep in dit gebergte door te dringen, waarachter
de doodsche woestijn zich uitbreidt, met hare zandvlakten en
rotsblokken, met hare klippen en naakte riffen. Achter de oostelijke
bergen wordt deze woestenij begrensd door de Roode zee,
achter de westelijke is zij onbegrensd als de eeuwigheid. De
Egyptenaren geloofden, dat daarachter het doodenrijk begint.</p>

<p>Tusschen beide heuvelrijen nu, die als wallen en muren het
woestijnzand tegenhouden, stroomt de breede heldere Nijl, zegen
en vruchtbaarheid brengende, zoowel de vader als de wieg van
millioenen schepselen. Aan zijne beide oevers liggen in breede
vlakten de donkere akkers, en in zijn schoot koestert hij geschubde
en gepantserde waterbewoners van allerlei gedaante. Op
den waterspiegel wiegelen lotusbloemen, en in het papyrusriet
aan den oever bouwen ontelbare watervogels hunne nesten. Van
den voet der bergen tot aan den Nijl strekken de graanvelden
zich uit, na den zaaitijd blauwachtig groen gekleurd, bij het
naderen van den oogst gelijk aan een zee van vloeibaar goud.
Bij de putten en schepraderen bespeurt men van nabij en van
verre schaduwrijke sykomoren-boomen, en zorgvuldig gekweekte
dadelpalmen verheffen zich samen tot lieflijke bosschen. Het
vlakke zaailand, dat jaarlijks door de overstrooming wordt besproeid<span class="pagenum"><a name="Page_8" id="Page_8">[8]</a></span>
en bemest, steekt bij de zandige helling der bergen,
die er achter liggen, af, als de tuinaarde van een bloembed bij
het gele kiezelzand van het voetpad.</p>

<p>In de veertiende eeuw vóor onze jaartelling &mdash; want wij brengen
onze lezers terug in zulke langvervlogen tijden &mdash; waren
menschenhanden in Thebe druk in de weer, om door hooge steenen
dammen en dijken den wassenden vloed te keeren, ten einde
de straten en pleinen, de tempels en paleizen der stad voor
overstrooming te bewaren. Kanalen, die goed afgesloten konden
worden, baanden den weg van de dammen naar het daarachter
gelegen land en door menige kleine zijvaart naar de tuinen van
Thebe. Aan den rechter, oostelijken oever van den Nijl zag
men de straten van deze beroemde residentie der pharao&rsquo;s. Dicht
bij den stroom verhieven zich de kolossale bontbeschilderde
tempels van de Amonstad. Daarachter, tot op geringe afstand
van den oostelijken bergketen, gedeeltelijk reeds op den woestijnbodem,
verrezen de paleizen der koningen en aanzienlijken,
en waren de schaduwrijke straten aangelegd, waar hooge en
smalle huizen dicht bij elkander gebouwd stonden. Welk een
bont gewemel, wat levendige drukte heerschte daar in den
bloeienden zetel der pharao&rsquo;s!</p>

<p>De westelijke Nijloever bood weder een gansch ander schouwspel
aan. Ook hier ontbrak het voorzeker niet aan weidsche gebouwen
en overvloed van menschen. Maar terwijl aan gene
zijde van den stroom de huizen éene ineengedrongene massa
vormden, en de burgerlieden luidruchtig en vroolijk hunne dagelijksche
bezigheden volbrachten, zag men aan deze zijde slechts
prachtige gebouwen van buitengewone afmeting, waartegen de
kleinere huizen en hutten zich aandrongen, als kinderen die
bescherming zoeken door zich aan moeders schoot vast te klemmen.
Deze groepen van gebouwen rezen naast elkander op,
doch waren onderling niet verbonden. Wie het gebergte besteeg en
op dit alles nederzag, kreeg den indruk als lagen daar beneden
hem, dicht bij elkander, een groot aantal dorpen met deftige heerenhuizen.
Zoo iemand uit de vlakte opzag naar de oostelijke
hellingen der westelijke bergen, dan ontwaarde men honderde
geslotene poorten, deels alleen staande, deels op rijen naast
elkander, waarvan er velen aan den voet van het gebergte, verscheidene
in het midden, sommigen zelfs op eene vrij aanzienlijke
hoogte waren aangelegd. En hoe weinig geleek het afgemeten,
ja ernstige leven op de straten in dit gedeelte, op het levenslustige
gejoel en de bedrijvigheid der menschen daar ginds!
Ginds op den rechteroever was ieder in heftige beweging bij
arbeid en vermaak, onder vreugd en smart, in woord en daad.
Hier, op den linkeroever, werd weinig gesproken, scheen eene<span class="pagenum"><a name="Page_9" id="Page_9">[9]</a></span>
zekere tooverkracht de schreden der wandelaar tegen te houden,
eene bleeke hand den vroolijken blik der oogen te benevelen
en elke plooi glad te strijken, die een lachje om den mond
kon doen spelen. En toch landde hier menige sierlijk getooide
bark, ontbrak het er niet aan koren van zangers, bewogen feestelijke
optochten zich in de richting der westelijke bergen. Maar
die vaartuigen brachten slechts dooden aan, de liederen die hier
weerklonken waren klaagzangen, en de optochten bestonden uit
rouwdragenden, die de sombere lijkkist volgden.</p>

<p>Wij staan op den bodem van Thebe&rsquo;s doodenstad.</p>

<p>Doch daarom werd ook in dit gedeelte het levendige verkeer
niet gemist. Immers voor den Egyptenaar waren de dooden niet
gestorven. Hij drukte zijne ontslapenen de oogen toe; hij bracht
hen naar de Nekropolis, de doodenstad, in het huis van den
Kolchyt, die de lijken balsemde, en ten laatste in de groeve.
Nochtans wist hij, dat de zielen der afgestorvenen bleven voortleven;
dat zij gerechtvaardigd zijnde als Osiris in het zonneschip
den hemel zouden bevaren, dat zij in elke gedaante, die zij zouden
willen aannemen, weder op aarde konden verschijnen, en op
den levensloop der achtergeblevenen invloed mochten oefenen.
Daarom zorgde hij voor eene waardige begrafenis zijner dooden,
bovenal voor het balsemen, waardoor de lichamen zeker voor
bederf bewaard bleven. Ook verzuimde hij niet, op bepaalde tijden
het doodenoffer, bestaande in vleesch en gevogelte, dranken
en reukwerken, groenten en bloemen te vernieuwen. Bij de
begrafenis zoo min als bij het brengen dier offers kon de dienaar
der godheid worden gemist.</p>

<p>De stille doodenstad scheen bovendien de geschiktste plaats
voor het bouwen van scholen en woningen voor geleerden. In
de tempels van deze Nekropolis hielden groote priestervereenigingen
hun verblijf, en de talrijke Kolchyten, wier ambt van
den vader op den zoon overging, hadden hunne huizen in de
nabijheid der uitgestrekte gebouwen, die voor het balsemen bestemd
waren. Het ontbrak echter niet aan fabrieken en winkels. In
de eersten werden sarcophagen van steen en hout vervaardigd,
benevens windsels van lijnwaad, waarin de mummiën werden gewikkeld,
en amuletten waarmede deze werden opgesierd. In de
laatsten boden kooplieden specerijen, reukwerken, bloemen,
vruchten, groenten en gebak te koop aan. Hier en ginds zag men
runderen, gazellen, geiten, ganzen en ander gevogelte binnen
grasperken met heggen omgeven, en de naastbestaanden van den
overledene gingen daarheen, om uit de offerdieren, door de priesters
voor rein verklaard, de zoodanige uit te zoeken, die zij noodig
hadden, en met het heilige merk te doen voorzien. Velen
kochten ook aan de slachtbanken enkele stukken vleesch. De armen<span class="pagenum"><a name="Page_10" id="Page_10">[10]</a></span>
bleven echter van deze plaats verwijderd, zij vergenoegden
zich met het koopen van allerlei gebak in de gedaante van dieren,
dat de runderen en ganzen, die zij niet machtig konden worden,
symbolisch vervangen moest. In de deftigste winkels zaten
dienaars van priesters, die bestellingen aannamen en op papyrus-rollen
aanteekenden. Deze werden daarna in de bureelen van den
tempel met die heilige teksten beschreven, welke de zielen der afgestorvenen
moesten kennen en uitspreken, om de onderaardsche
geesten af te weren, de deuren van de onderwereld te doen
openen, en rechtvaardig bevonden te worden voor Osiris en de
twee en veertig rechters van het onderaardsch gerechtshof.</p>

<p>Wat er in de tempels omging, kon men buiten niet zien, want
ieder heiligdom was door een hoogen ringmuur omgeven, waarvan
de zorgvuldig geslotene en verhevene hoofdpoort alleen werd
geopend, wanneer &rsquo;s morgens vroeg of des avonds een priesterkoor
naar buiten ging, om godsdienstige hymnen te zingen ter
eere van de godheid, die als Horus opkwam en als Tum nederdaalde<a name="FNanchor_1" id="FNanchor_1"></a><a href="#Footnote_1" class="fnanchor">1)</a>.
Zoodra de laatste tonen van het priesterlijk avondlied
waren weggestorven, werd het ledig in de Nekropolis, want
alle rouwdragenden en bezoekers der graven waren dan gehouden
in de booten te gaan en de doodenstad te verlaten. Eene
groote menigte menschen, die in feestelijken optocht aan den
westelijken oever van Thebe voet aan wal hadden gezet, spoedde
zich ordeloos naar den stroom, voortgedreven door de wachters,
die bij afdeelingen dienst deden en de graven voor roovers
moesten bewaren. De handelaars sloten hunne winkels, de Kolchyten
en werklieden eindigden hun dagwerk en gingen naar
hunne woningen. De priesters begaven zich naar hunne tempels
terug, en de herbergen werden gevuld met gasten, die van verre
hierheen gereisd waren, en liever in de nabijheid van hunne
afgestorvenen, voor wie zij herwaarts kwamen, dan in de woelige
stad aan den anderen oever van den stroom verlangden te
overnachten.</p>

<p>De stemmen der zangers en klaagvrouwen waren verstomd,
zelfs het gezang der matrozen, die de talrijke booten naar den
oostelijken oever van Thebe roeiden, stierf langzamerhand weg.
De avondwind bracht nu en dan nog een enkelen toon over, en
eindelijk zweeg alles. Een onbewolkte hemel breidde zich uit over<span class="pagenum"><a name="Page_11" id="Page_11">[11]</a></span>
de sombere doodenstad, slechts van tijd tot tijd verduisterd door
de lichte schaduwen van vledermuizen, die elken avond naar den
Nijl vliegen om zich te laven en op muggen jacht te maken.
Na zich versterkt te hebben voor haren dagslaap, keerden de
lichtschaduwen naar hare holen en rotsspleten terug. Nu en dan
gleden zwarte gedaanten met lange schaduwen als over den bodem
heen. Het waren de jakhalzen, die op dit uur hun dorst
plegen te lesschen aan de rivier, en zich dikwijls in troepen,
schier zonder vrees, vertoonden in de nabijheid van de ganzenhokken
en de geitenstallen. Het was verboden om op deze nachtelijke
roovers jacht te maken, want zij werden gehouden voor
de heilige dieren van den god Anubis, den wachter der graven<a name="FNanchor_2" id="FNanchor_2"></a><a href="#Footnote_2" class="fnanchor">2)</a>.
Zij bleken ook weinig gevaarlijk te zijn, daar zij overvloed van
voedsel vonden in de graven. Zij toch aten de stukken vleesch
die op de offeraltaren waren neergelegd, tot groote voldoening
der nabestaanden, die meenden, wanneer zij het vleesch den volgenden
dag niet meer vonden, dat het door de onderaardsche
goden goedgekeurd en aangenomen was. Ook bleken zij betrouwbare
wakers te zijn, want zij waren gevaarlijke vijanden voor
ieder, die ongeroepen, onder de bescherming van de duisternis
der nacht, in eene groeve wilde binnendringen.</p>

<p>Ook aan den zomeravond van het jaar 1352, op welke wij onze
lezers uitnoodigen de doodenstad van Thebe met ons te bezoeken,
werd het stil in de Nekropolis, nadat het priesterlijk avondlied
was gezongen. Reeds wilden de soldaten die de wacht hadden van
hun eersten onderzoekingstocht terugkeeren, toen plotseling een
hond in het noordelijk gedeelte van de doodenstad hard begon te
blaffen. Weldra liet een tweede, een derde, een vierde zich hooren.
De hoofdman van de wacht riep »halt!&rdquo; en toen het geblaf
algemeener werd en met elke minuut in hevigheid toenam, beval
hij hen die hem volgden in noordelijke richting op te marcheeren. De
kleine troep had weldra den hoogen dam bereikt, die langs den westelijken
oever liep van een kanaal, dat uit den Nijl was afgeleid,
en overzag van hier het bouwland tot aan den vloed en het noordelijk
gedeelte van de Nekropolis. Wederom werd »halt&rdquo; gecommandeerd.
Zoodra de soldaten in de richting in welke de honden
het hevigst aansloegen het schijnsel van fakkels bespeurden, ijlden<span class="pagenum"><a name="Page_12" id="Page_12">[12]</a></span>
zij voorwaarts en bereikten bij de pylonen<a name="FNanchor_3" id="FNanchor_3"></a><a href="#Footnote_3" class="fnanchor">3)</a> van den tempel,
die door Seti I, den overleden vader van den thans regeerenden
koning Ramses II, was gebouwd, de rustverstoorders.</p>

<p>De maan was opgegaan en goot haar bleek schijnsel uit over
het prachtig gebouw, waarvan de buitenmuren roodachtig werden
verlicht door de in donkeren rook gehulde vlammen der fakkels,
die door zwarte dienaars werden gedragen. Een kleine dikke man,
bijzonder rijk gekleed, sloeg met de metalen greep van een
zweep zoo hard tegen de met koperen platen bekleedde tempeldeur,
dat de slagen bij de nachtelijke stilte heinde en ver werden
gehoord. In zijne nabijheid stonden een draagstoel en een wagen,
met paarden van het edelst ras bespannen. In de eerste zat eene
jonge vrouw, en op den wagen stond eene aanzienlijke maagd,
rijzig van gestalte, naast den wagenmenner. Beiden waren omgeven
door mannen, die blijkbaar tot de meer bevoorrechte standen
behoorden, en een aantal dienstknechten. Er werd niet veel
gesproken; de aandacht van de geheele groep, die maar gedeeltelijk
werd verlicht, scheen uitsluitend op de tempeldeur gericht
te zijn. De duisternis maakte het onmogelijk de gelaatstrekken
der bijzondere personen te onderscheiden, doch de maneschijn
versterkt door het fakkellicht was voldoende, om den portier,
die uit een der torens van den pylon op de rustverstoorders
neerzag, te doen begrijpen, dat hij met hooggeplaatste lieden,
ja misschien met leden van de koninklijke familie te doen had.
Met luider stem vroeg hij den man die geklopt had, wat hij
begeerde.</p>

<p>Zoodra deze zich hoorde toespreken, zag hij op, en zeide op
meesterachtigen, ja zelfs beleedigenden toon: »Hoe lang moeten
wij hier op je wachten, luië hond? Kom eerst naar beneden,
open de poort en vraag dan! Wanneer de fakkels niet helder
genoeg branden, om je te doen zien wie hier wacht, dan zal mijn
zweep je op den rug schrijven wie we zijn en je leeren hoe men
vorstelijke gasten te woord moet staan!&rdquo;</p>

<p>De vrouw in de draagstoel rees van schrik overeind, toen zij
de rust van de doodenstad zoo opeens en zoo ruw hoorde storen.
Terwijl de portier een onverstaanbaar antwoord bromde en
naar beneden kwam, om de deur open te doen, richtte de vrouw
op den wagen zich tot haar ongeduldigen geleider. »Gij vergeet,
Paäker,&rdquo; sprak zij op welluidenden maar toch gebiedenden toon,
»dat gij weder in Egypte zijt, en hier niet te doen hebt met
wilde Shasoe<a name="FNanchor_4" id="FNanchor_4"></a><a href="#Footnote_4" class="fnanchor">4)</a>, maar met vriendelijke priesters, van wie wij<span class="pagenum"><a name="Page_13" id="Page_13">[13]</a></span>
bovendien nog een dienst hebben te vragen. Men klaagt niet ten
onrechte over uwe ruwheid, die vooral ongepast is, nu wij onder
zulke buitengewone omstandigheden ons naar dit heiligdom hebben
begeven.&rdquo;</p>

<p>Hoewel deze woorden niet zoozeer werden gesproken om te berispen,
dan wel om leedwezen over het gebeurde uit te drukken,
toch achtte zich de kleine gevoelige man er door beleedigd. De
vleugels van zijn breeden neus begonnen zich sterk te bewegen;
krampachtig omklemde hij met zijn rechterhand de greep der
zweep, en terwijl hij zich deemoedig scheen te buigen, gaf hij een
ouden Ethiopischen slaaf, die naast hem stond, zulk een duchtigen
slag op de naakte beenen, dat deze als een door de koude
verschrompeld blad ineenkromp. De arme kerel gaf echter geen
kik, want hij kende zijn meester.</p>

<p>Inmiddels had de portier opengedaan, en tegelijk met hem trad
een jeugdige priester naar buiten, om te vernemen wat deze rustverstoorders
verlangden. Paäker wilde weder het woord voeren,
maar de vrouw die op den wagen stond kwam hem voor met te
zeggen: »Ik ben Bent-Anat, de dochter des konings, en zij die
in den draagstoel zit is Nefert, de gemalin van den edelen Mena,
den wagenmenner mijns vaders. Wij hadden ons in gezelschap
van deze aanzienlijke mannen naar het noordwestelijk dal van den
Nekropolis begeven, ten einde de nieuwe bouwwerken in oogenschouw
te nemen. Gij kent de smalle rotspoort dier kloof. Op
den terugweg hield ikzelve de teugels, en had het ongeluk een
meisje, dat met een korfje vol bloemen aan den weg zat, te overrijden
en te verwonden, ja zeer gevaarlijk, zoo ik vrees. Mena&rsquo;s
echtgenoote heeft de kleine dadelijk met eigene handen verbonden.
Wij lieten haar daarop brengen naar het huis haars vaders, een
Paraschiet<a name="FNanchor_5" id="FNanchor_5"></a><a href="#Footnote_5" class="fnanchor">5)</a>, Pinem geheeten, geloof ik. Ik weet niet of gij hem
kent.&rdquo;</p>

<p>»Zijt gij zijne hut binnengegaan, prinses?&rdquo; vroeg de priester.</p>

<p>»Ik moest wel, heilige vader,&rdquo; was haar antwoord, »ofschoon
ik weet, dat men zich verontreinigt, wanneer men den drempel
van zulk eene woning overschrijdt. Maar....&rdquo;</p>

<p>»Maar,&rdquo; riep de vrouw van Mena, terwijl zij zich weder oprichtte
in haar draagstoel, »Bent-Anat kan zich immers heden
door u of door haren huispriester laten reinigen; den armen vader
zal zij echter bezwaarlijk, misschien ook nooit, zijn kind gezond
kunnen wedergeven.&rdquo;</p>

<p>»Dit neemt niet weg, dat het ellendig verblijf van zulk een
Paraschiet onrein is,&rdquo; viel de kamerheer Penbesa, ceremoniemeester<span class="pagenum"><a name="Page_14" id="Page_14">[14]</a></span>
van de prinses, haar in de rede. »Ik heb er mij genoeg tegen
verzet, toen Bent-Anat haar voornemen te kennen gaf, dat vervloekte
nest in eigen persoon te betreden. Ik sloeg voor,&rdquo; zoo
vervolgde hij tot den priester, »het meisje naar huis te laten
dragen, en den vader een koninklijk geschenk te zenden.&rdquo;</p>

<p>»En de prinses?&rdquo; vroeg de priester.</p>

<p>»Zij handelde, als gewoonlijk, overeenkomstig haar eigen wil,&rdquo;
hernam de ceremoniemeester.</p>

<p>»En dan doet zij altijd wat goed is,&rdquo; merkte de vrouw van
Mena op.</p>

<p>»Gaven de goden dat het zoo ware!&rdquo; sprak de Prinses met
zachte stem. Zich tot den priester wendende, ging zij voort:
»Gij kent den wil der hemelsche goden en de harten der menschen,
heilige vader, en ik ben mij bewust, dat ik gaarne geef
en armen help, ook wanneer de armoede de eenige voorspraak
is. Maar na hetgeen heden is gebeurd, en tegenover dien ongelukkigen
man ben ik het die voorspraak noodig heb.&rdquo;</p>

<p>»Gij?&rdquo; vroeg de kamerheer verbaasd.</p>

<p>»Ja, ik!&rdquo; antwoordde de prinses op stelligen toon.</p>

<p>De priester die tot hiertoe zwijgend dit gesprek had aangehoord,
hief nu zijn rechterhand op, als om te zegenen, en zeide:
»Gij hebt braaf gehandeld. De Hathors<a name="FNanchor_6" id="FNanchor_6"></a><a href="#Footnote_6" class="fnanchor">6)</a> vormden uw hart, en
de godin der waarheid leidt het. Ongetwijfeld komt gij ons in
onze nachtelijke gebeden storen, ten einde een arts te vragen
voor het verwonde meisje?&rdquo;</p>

<p>»Zooals gij zegt!&rdquo;</p>

<p>»Ik zal den opperpriester vragen, om den besten geneesheer
voor uitwendige verwondingen, onverwijld naar de kranke te
zenden. Doch waar is het huis van den Paraschiet Pinem? Ik
ken hem niet.&rdquo;</p>

<p>»Ten noorden van de terrassen van Hatasoe<a name="FNanchor_7" id="FNanchor_7"></a><a href="#Footnote_7" class="fnanchor">7)</a>, dicht bij....
Maar ik zal een mijner geleiders gelasten den geneesheer den
weg te wijzen. Ik stel er bijzonder veel prijs op morgen vroeg
te vernemen, hoe het met de zieke staat. &mdash; Paäker!&rdquo;</p>
<p><span class="pagenum"><a name="Page_15" id="Page_15">[15]</a></span></p>
<p>De aangesprokene, met wien wij hebben kennis gemaakt, toen
hij zoo ruw op de poort klopte, boog zich met nederhangende
handen ter aarde en vroeg: »Wat beveelt gij?&rdquo;</p>

<p>»Ik wijs ú aan tot gids van den arts,&rdquo; zeide de prinses. »Het
zal den wegwijzer des konings niet moeilijk vallen, het verborgen
huisje weer te vinden. Vergeet niet dat gij mijn medeschuldige
zijt. Want,&rdquo; en hierbij wendde zij zich tot den priester,
»laat ik er maar rond voor uitkomen: het ongeluk geschiedde,
toen ik met mijne rossen Paäkers Syrische harddravers, die naar
zijn zeggen veel vlugger liepen dan de Egyptische, trachtte in te
halen. Het was een wild rennen.&rdquo;</p>

<p>»Amon zij geloofd, dat het zóo afliep,&rdquo; sprak de ceremoniemeester.
»Paäkers wagen ligt verbrijzeld in het enge dal, en zijn
beste paard is zwaar gewond.&rdquo;</p>

<p>»Nu, als hij den arts bij den Paraschiet heeft gebracht, mag
hij naar zijn paard gaan kijken,&rdquo; hernam de prinses. »Weet gij,
Penbesa, gij trouwe bewaker van een onbezonnen meisje, dat ik
mij heden voor het eerst er over verblijd, dat mijn vader krijg
voert in het verre Sati-land<a name="FNanchor_8" id="FNanchor_8"></a><a href="#Footnote_8" class="fnanchor">8)</a>?&rdquo;</p>

<p>»Hij zou ons zeker niet zeer vriendelijk ontvangen hebben,&rdquo;
antwoordde de ceremoniemeester met een glimlach.</p>

<p>»Maar de arts, de arts!&rdquo; riep Bent-Anat haastig. »Paäker, het
blijft er bij: gij wijst hem den weg en brengt ons morgen bericht
omtrent den toestand van het meisje.&rdquo;</p>

<p>Paäker boog nog eens. De prinses gaf daarop een wenk. De
priester en zijne gezellen, die intusschen uit het heiligdom naar
buiten waren gekomen, hieven zegenend de handen omhoog, en
de nachtelijke optocht ging op weg in de richting van den Nijl.
Paäker bleef alleen achter met zijne beide slaven. Hij was verdrietig
over den last, dien de prinses hem had opgedragen. Zoo
lang de maneschijn toeliet den draagstoel met de vrouw van
Mena te onderscheiden, oogde hij haar na. Toen trachtte hij zich
te herinneren, waar het huis van den Paraschiet gelegen was. De
hoofdman van de veiligheidspolitie hield nog altijd met zijne manschappen
stand bij den tempelpoort.</p>

<p>»Kent gij de woning van den Paraschiet Pinem?&rdquo; vroeg Paäker.</p>

<p>»Wat moet gij bij hem zoeken?&rdquo;</p>

<p>»Dat gaat u niet aan,&rdquo; hernam Paäker.</p>

<p>»Lomperd!&rdquo; riep de hoofdman. &mdash; »Links om en voorwaarts,
mannen!&rdquo;</p>

<p>»Halt!&rdquo; riep Paäker, nijdig, »ik ben de koninklijke gids.&rdquo;</p>

<p>»Dan zult gij des te gemakkelijker de plaats kunnen wedervinden,
waar gij vandaan komt. &mdash; Soldaten, voorwaarts!&rdquo;</p>
<p><span class="pagenum"><a name="Page_16" id="Page_16">[16]</a></span></p>
<p>Op deze woorden volgde als een echo het gelach van velerlei
stemmen. Paäker schrok zoo hevig van dit honend geluid, dat
hij zijn zweep op den grond liet vallen. De slaaf, dien hij weinige
minuten te voren geslagen had, stond deemoedig op en volgde
zijn heer in den voorhof des tempels. Beiden schreven het gegiegel,
dat de ernstige rust in den doodenstad zoo ongepast kwam
storen, en hun nog steeds in de ooren ruischte, zonder dat zij
de oorzaak er van ontdekken konden, aan rustelooze geesten toe.
Maar ook de oude portier had die overmoedige toonen vernomen.
Hem was dat lachen beter bekend dan den wegwijzer des konings,
want met forsche schreden trad hij de poort des heiligdoms uit
en riep, terwijl hij, de donkere schaduw van den pylon volgende,
met zijn langen stok blindelings voor zich uitsloeg: »O, gij nietswaardig
Sethsgebroed<a name="FNanchor_9" id="FNanchor_9"></a><a href="#Footnote_9" class="fnanchor">9)</a>, gij galgenaas, gij aterlingen, ik zal u!&rdquo;</p>

<p>Op eens verstomde het gelach. Eenige jeugdige gestalten kwamen
in het maanlicht voor den dag; de oude vervolgde ze al hijgende,
en na eene korte jacht vloog een troep opgeschoten knapen
door de tempeldeur naar het poortgebouw terug. Het was
den wachter gelukt een dertienjarigen misdadiger te vatten, en hij
hield hem zoo vast bij het oor, dat zijn kleine kop in horizontale
richting aan zijn hals scheen gegroeid.</p>

<p>»Ik zal het den onderwijzer bekend maken, gij sprinkhanenplaag,
gij vledermuisgebroed,&rdquo; riep hij vervolgens. Maar de bende
schooljongens, die eene gunstige gelegenheid hadden waargenomen
om uit hun engen kerker te komen, begon hem vriendelijk te
vleien. Uit aller mond vernam hij woorden van berouw, hoewel
het pleizier over het gebeurde, dat niemand hun ontnemen kon,
in het oog van al die bengels stond te lezen. En toen een van
de grootste scholieren den ouden om den kin streek, en beloofde
hem morgen den wijn, die zijne moeder hem voor de volgende
week zou zenden, ter bewaring te zullen geven, liet de wachter
zijn gevangene los, die de pijn uit zijn vuurrood oor trachtte te
wrijven, en riep nog onvriendelijker dan zoo even: »Wilt gij een,
twee, drie maken dat ge weg komt! Denkt ge dat ik uw streek
zoo maar zal laten voorbijgaan? Dan kent gij den ouden Baba
nog niet. Ik zal het den goden klagen en niet den onderwijzer.
En je wijn, vlegel, zal ik ten offer plengen, opdat de hemel het
je vergeve!&rdquo;</p>

<div class="footnotes">

<div class="footnote">
<p><a name="Footnote_1" id="Footnote_1"></a><a href="#FNanchor_1"><span class="label">1)</span></a> De loop van den zonnegod werd vergeleken met die van het menschelijk
leven. Als kind (Horus) ging de zon op; zij ontwikkelde zich tegen
den middag tot den held Ra, voor wien de Uraeus-slang, die op zijn diadeem
prijkte, streed. Aan den avond, als zij onderging, was zij een grijsaard
(Tum). Het licht was ontstaan uit de duisternis, bijgevolg werd
Tum voor ouder gehouden dan Horus en de andere lichtgoden.</p>
</div>

<div class="footnote">
<p><a name="Footnote_2" id="Footnote_2"></a><a href="#FNanchor_2"><span class="label">2)</span></a> Anubis, die met den kop van een jakhals wordt afgebeeld, is de zoon
van Osiris en Nephthys. De jakhals is zijn heilig dier. In den vroegsten
tijd komt hij reeds voor als god van de onderwereld. Hij ziet toe op het
balsemen, bewaart de lijken, en beschermt de Nekropolis. Bovendien baant
hij, als Hermes Psychopompos (Hermanubis), den weg voor de zielen.
Volgens Plutarchus waakt hij voor de goden gelijk de honden voor de
menschen.</p>
</div>

<div class="footnote">
<p><a name="Footnote_3" id="Footnote_3"></a><a href="#FNanchor_3"><span class="label">3)</span></a> Pylonen noemde men de door een poortdoorgang verbonden torens
aan den ingang van een Egyptischen tempel.</p>
</div>

<div class="footnote">
<p><a name="Footnote_4" id="Footnote_4"></a><a href="#FNanchor_4"><span class="label">4)</span></a> Roofzuchtige Semitische stammen in het oosten van Egypte.</p>
</div>

<div class="footnote">
<p><a name="Footnote_5" id="Footnote_5"></a><a href="#FNanchor_5"><span class="label">5)</span></a> Een paras-chiet was iemand, die de lijken opende.</p>
</div>

<div class="footnote">
<p><a name="Footnote_6" id="Footnote_6"></a><a href="#FNanchor_6"><span class="label">6)</span></a> Hathor is Isis in zinnelijken vorm. Zij is de godin van den helderen
lichten hemel en draagt de zonneschijf tusschen de hoornen op den koekop,
of op een menschenhoofd met de ooren van eene koe. Zij wordt de godin
met het schoone aangezicht genoemd en is de schenkster van elke reine
levensvreugde. Later beschouwde men haar als de muze, die het leven veraangenaamt
met vroolijkheid, liefde, zang en dans. Als goede fee ontmoeten
wij haar bij de wieg der kinderen, om hun levenslot te bepalen. Zij draagt
vele namen, en er komen verschillende, meestal zeven Hathoren voor, om
de voornaamste richtingen harer goddelijke werkzaamheid te verpersoonlijken.</p>
</div>

<div class="footnote">
<p><a name="Footnote_7" id="Footnote_7"></a><a href="#FNanchor_7"><span class="label">7)</span></a> De groote koningin uit de 18de dynastie, voogdes van twee pharao&rsquo;s.</p>
</div>

<div class="footnote">
<p><a name="Footnote_8" id="Footnote_8"></a><a href="#FNanchor_8"><span class="label">8)</span></a> Azië.</p>
</div>

<div class="footnote">
<p><a name="Footnote_9" id="Footnote_9"></a><a href="#FNanchor_9"><span class="label">9)</span></a> Door de Grieken Typhon genoemd. Hij was de vijand van Osiris, het
ware, goede en reine, en vertegenwoordigde de disharmonie en onrust in
de natuur. Horus, die voor zijn vader Osiris strijdt, kon hem ter aarde
werpen en verminken, maar nimmer vernietigen.</p>
</div></div>

<hr class="l1" />

<p><span class="pagenum"><a name="Page_17" id="Page_17">[17]</a></span></p>


<h3><a name="I_02" id="I_02"></a>TWEEDE HOOFDSTUK.</h3>

<hr class="l4" />

<p>De tempel, in welks eerste voorhof Paäker stond te wachten,
en waarin de priester was verdwenen om den geneesheer te
halen, werd het Seti-huis genaamd, en was een der grootste heiligdommen
van de doodenstad<a name="FNanchor_10" id="FNanchor_10"></a><a href="#Footnote_10" class="fnanchor">10)</a>. Wat zijn grootsche aanleg betreft,
werd hij enkel overtroffen door het prachtig gebouw uit den
tijd der vorstelijke dynastie, die door den grootvader van den
thans regeerenden koning werd onttroond, dat Thotmes III had
gegrondvest en waarvan Amenophis III den ingang had versierd
met ontzaglijk kolossale beelden<a name="FNanchor_11" id="FNanchor_11"></a><a href="#Footnote_11" class="fnanchor">11)</a>. In ieder ander opzicht echter
kwam aan het Seti-huis de eerste plaats in de Nekropolis toe.
Ramses I had den eersten steen gelegd, kort nadat het hem gelukt
was zich door geweld van den Egyptischen troon meester
te maken. Zijn groote zoon Seti had den bouw voortgezet,
ten einde in dezen tempel den doodendienst voor de zielen der
afgestorven leden van het nieuwe koningshuis te doen verrichten,
en de heilige feesten ter eere van de goden der onderwereld
te vieren. Groote sommen waren ten koste gelegd aan
de versiering van het gebouw, en beschikbaar gesteld voor
het onderhoud van priesters en instellingen, die aan dit heiligdom
verbonden waren. Die stichtingen, geheel ingericht naar
het model der eeuwenoude scholen van Heliopolis en Memphis,
waarin de wijsheid der priesters werd bewaard, waren bestemd
met dezen gelijken tred te houden; zij moesten Thebe, de
nieuwe residentie van Opper-Egypte, ook door de vruchten van<span class="pagenum"><a name="Page_18" id="Page_18">[18]</a></span>
wetenschappelijk onderzoek boven de hoofdsteden van Neder-Egypte
verheffen.</p>

<p>Het waren inzonderheid eenige inrichtingen voor onderwijs,
die het eerst verdienden genoemd te worden<a name="FNanchor_12" id="FNanchor_12"></a><a href="#Footnote_12" class="fnanchor">12)</a>. Op den voorgrond
stond de hoogeschool, waarin priesters, geneesheeren, rechters,
wis- en sterrenkundigen, beoefenaars van taal- en letterkunde
en andere geleerden, niet alleen onderwijs ontvingen, maar
ook eene vrije woonplaats vonden, nadat zij den hoogsten graad
van kennis bereikt en den titel van »schrijver&rdquo; ontvangen hadden.
Daar werden zij dan op kosten des konings onderhouden,
opdat zij, zonder door andere zorgen en bemoeiingen afgetrokken
te worden, dagelijks verkeerende met huns gelijken, die
zich met dezelfde studiën bezighielden, zich geheel zouden kunnen
wijden aan bespiegeling en wetenschappelijk onderzoek. De
geleerden hadden eene groote boekerij tot hun dienst, waarin
duizenden schriftrollen werden bewaard, en waaraan tegelijk een
papyrus-fabriek verbonden was. Sommigen hunner waren belast
met het onderricht der jongere scholieren, die gevormd werden
in de evenzeer tot het Seti-huis behoorende voorbereidende school.
Die school stond open voor alle zonen van vrije burgers, en
werd door honderden kinderen bezocht, die hier ook een nachtkwartier
vonden. Trouwens de ouders waren verplicht òf kostgeld
te betalen, òf de spijzen, die de kinderen voor hun onderhoud
noodig hadden, naar de school te zenden. Voorts woonden
in een afzonderlijk gebouw de kostkinderen van den tempel. Het
waren zonen van de voornaamste familiën, die hier voor eene
niet geringe vergoeding door de priesters werden opgevoed. Seti I,
de stichter van deze inrichting, had zijne eigene zonen, ja zelfs
den troonopvolger Ramses daar laten opvoeden.</p>

<p>Deze voorbereidende scholen werden druk bezocht. De stok
speelde hier zulk eene groote rol, dat zeker paedagoog aan deze
inrichting met volle recht kon zeggen: »De ooren der schooljongens
zitten op hun rug; zij hooren als men hen slaat.&rdquo; Knapen,
die uit de lagere klassen tot de hooge school wilden overgaan,
moesten zich aan een examen onderwerpen. Waren zij
geslaagd, dan konden de jonge studenten zich een leermeester
kiezen uit de geleerden van hoogeren rang. Deze nam de leiding
hunner wetenschappelijke studiën op zich, en zij bleven hun leven
lang als cliënten aan zulk een patroon verbonden. Na een tweede<span class="pagenum"><a name="Page_19" id="Page_19">[19]</a></span>
examen konden zij den titel van schrijver verkrijgen en het
recht om eenig openbaar ambt te bekleeden. Nevens deze scholen
voor geleerden vond men hier verder eene school tot opleiding
van kunstenaars, waarin zoodanige jongelingen werden
onderwezen, die zich op de bouw-, de beeldhouw- of schilderkunst
wenschten toe te leggen. Ook bij deze inrichting koos elke leerling
zich zijn meester. Alle leeraars in deze scholen behoorden
tot de priesterschap van den Seti-tempel, die uit meer dan achthonderd
personen bestond. Zij waren in vijf klassen verdeeld, aan
het hoofd waarvan drie zoogenaamde profeten stonden. De eerste
profeet was de opperpriester van het Seti-huis, en tegelijk het
hoofd van die duizende hoogere en lagere dienaars der godheid,
die tot de doodenstad van Thebe behoorden.</p>

<p>Het eigenlijk Seti-huis was een tempel van massieven kalksteen.
Eene rij van sphinxen voerde van den Nijl tot den ringmuur en
den eersten breeden pylon, die toegang verleende tot een ruim
aan twee zijden door zuilengangen omgeven voorhof, aan het einde
waarvan zich eene tweede poort verhief, die uit twee torens bestond
in den vorm van afgeknotte pyramiden. Was men deze
doorgegaan, dan bevond men zich in een tweeden voorhof, niet
ongelijk aan den eersten. De achterzijde werd hier echter gesloten
door eene breede zuilenrij, die tot den eigenlijken tempel behoorde.
Deze werd thans van binnen door het matte schijnsel van
enkele lampen verlicht.</p>

<p>Achter het Seti-huis stonden groote vierkante gebouwen, uit
gebakken Nijltegels opgetrokken, die er deftig en sierlijk uitzagen;
want men had de steenen door pleisterkalk aan het oog
onttrokken, en de gladde oppervlakte beschilderd met allerlei
voorstellingen en opschriften in hiëroglyphen. Inwendig waren
deze gebouwen alle op dezelfde wijze ingericht. In het midden
bevond zich een open hof, waarop de deuren uitkwamen van de
vertrekken der priesters en geleerden. Aan beide zijden van den
hof had men een overdekten houten zuilengang aangebracht, die
tevens overdag schaduw verleende. Midden in de opene ruimte
bespeurde men een waterbekken, door sierlijke planten omgeven.
De woningen der scholieren waren op de bovenverdieping,
terwijl het onderricht werd gegeven in den hof, waarvan de
tegelvloer door matten was bedekt. Eindelijk verdient nog bijzonder
de aandacht het huis van de hoofden der profeten. Dit
had een nog deftiger aanzien, en was terstond te onderkennen
aan de wimpels, die boven het dak uitwoeien. Het lag op ongeveer
honderd schreden afstands achter het Seti-huis tusschen
een goed onderhouden boschje en een helderen vijver, het heilige
tempelmeer. Die profeten hielden hier slechts tijdelijk verblijf
terwille van hun ambt, want zij woonden met vrouw en kinderen<span class="pagenum"><a name="Page_20" id="Page_20">[20]</a></span>
in aanzienlijke huizen, die in de eigenlijke stad, aan gene zijde
van den stroom, gelegen waren.</p>

<p>Het late bezoek, dat aan den tempel werd gebracht, was natuurlijk
deze kolonie van priesterlijke geleerden niet ontgaan.
Evenals de mieren onrustig heen en weer beginnen te loopen,
wanneer de menschelijke hand hun nest aanraakt, zoo had deze
onverwachte beweging niet alleen onrust te weeg gebracht onder
de scholieren, maar ook onder de leeraars en priesters. In groepen
naderden zij den ringmuur. Verschillende vragen werden gedaan
en vermoedens uitgesproken. Volgens den een was eene koninklijke
boodschap gekomen; volgens een ander weder zou de prinses
Bent-Anat door Kolchyten overvallen zijn. Een schalk onder de
losgebroken knapen wist te vertellen, dat de koninklijke gids,
Paäker, met geweld in den tempel was gebracht, om hier wat
beter te leeren schrijven. Daar de man, met wien de ondeugd
den spot dreef, vroeger werkelijk een kweekeling van het Seti-huis
was geweest, en er onder het knapengeslacht nog allerlei
vermakelijke anecdoten voortleefden van &rsquo;s mans uiterst gebrekkige
kennis van taal en stijl, zoo werd deze tijding met algemeenen
bijval begroet. Hoe onzinnig deze verklaring ook was,
daar Paäker een der hoogste posten bekleedde bij het leger des
konings, scheen zij toch zoo onwaarschijnlijk niet, daar een
ernstige jonge priester verzekerde, dat hij den wegwijzer in het
eerste voorhof van den tempel had gezien.</p>

<p>De levendige gesprekken, het lachen en joelen der knapen
op zulk een ongewoon uur, bleef door den opperpriester niet
onopgemerkt. Deze geestelijke, Ameni geheeten, de zoon van
Nebket, een zeldzaam man, gesproten uit eene oude adellijke
familie, was oneindig meer dan de oppermachtige gebieder der
tempelbewoners, die hij met krachtige hand en wijs overleg wist
te besturen. Alle priestercollegiën van het geheele land erkenden
zijne meerderheid, vroegen zijn raad in moeielijke gevallen, en
wachtten zich wel in eenig opzicht af te wijken van de
bepalingen ten aanzien van geestelijke dingen, die in het Seti-huis,
dat wilde zeggen door Ameni, werden vastgesteld. Men
zag in hem het priesterlijk ideaal als verwezenlijkt, en wanneer
hij soms aan enkele collegiën moeielijke, ja vreemde eischen
stelde, dan onderwierp men zich zonder tegenspraak, omdat de
ervaring had geleerd, dat de duistere kronkelwegen, die hij aanwees
om te bewandelen, altijd tot éen doel leidden, namelijk de
verheffing van de macht en het aanzien der hiërarchie. Zelfs de
koning wist dien geheel eenigen man te waardeeren, en had
sedert lang beproefd hem als zegelbewaarder aan zijn hof te verbinden.
Ameni was er nochtans niet toe te bewegen geweest,
zijne oogenschijnlijk lagere betrekking vaarwel te zeggen. Immers<span class="pagenum"><a name="Page_21" id="Page_21">[21]</a></span>
hij zag met minachting neer op uiterlijken glans en weidsche titels;
hij waagde het nu en dan zich bepaald te verzetten tegen
de maatregelen van het &bdquo;het groote huis&rdquo;<a name="FNanchor_13" id="FNanchor_13"></a><a href="#Footnote_13" class="fnanchor">13)</a> en liet er zich toe overhalen
de onbepaalde heerschappij over de geesten te verwisselen
voor een beperkt gezag in uitwendige aangelegenheden, die hem
te nietig voorkwamen, terwijl hij dan in dienst zou staan van
den maar al te zelfstandigen pharao, die zich niet gemakkelijk door
anderen liet leiden.</p>

<p>Hoewel zeer regelmatig in zijne gewoonten, had Ameni zich
een geheel bijzonderen levensregel voorgeschreven. Van elk tiental
dagen vertoefde hij er acht in den tempel, die aan zijne zorgen
was toevertrouwd; de overige twee wijdde hij aan zijn gezin
dat aan den anderen Nijl-oever woonde. Doch hij hield voor
ieder, zelfs voor de zijnen verborgen, welk gedeelte van de tien
dagen hij voor zijn uitspanning dacht te nemen. Hij had maar
vier uren slaap noodig. Gewoonlijk rustte hij op den middag en
wel in een vertrek, dat stikdonker kon worden gemaakt, en waartoe
geen geluid vermocht door te dringen. Nooit sliep hij &rsquo;s nachts;
de koelte en de diepe stilte schenen aan de krachtige inspanning
des geestes bevorderlijk te zijn. Vaak hield hij zich dan bezig
met de beschouwing van den helderen sterrenhemel. Aan alle
ceremoniën, die zijn stand van hem vorderde, zooals wasschingen
en reinigingen, scheren en vasten, onderwierp hij zich met stipte
nauwgezetheid, en zijn uiterlijk beantwoordde geheel aan zijn
innerlijk.</p>

<p>Ameni was pas zijn vijftigste jaar ingetreden. Hij was hoog
van gestalte, maar miste geheel de breedte en gezetheid, die men
bij oosterlingen op zulk een leeftijd pleegt waar te nemen. Zijn
glad geschoren schedel had een gelijkmatigen vorm en de gedaante
van een langwerpig ovaal. Zijn voorhoofd was noch breed,
noch hoog, maar zijn profiel buitengewoon fijn van lijnen. Zijne
dunne droge lippen en groote oogen, die onder zware wenkbrauwen
te voorschijn kwamen, trokken dadelijk de aandacht. Men
kon ze juist niet prachtig noemen, noch tintelend van vuur,
want gewoonlijk richtte hij ze naar den grond, Maar wanneer hij
zien en onderzoeken wilde, dan was in die heldere oogen, als
hij ze langzaam opsloeg, hartstocht te lezen. De jonge Pentaoer,
de dichter van het Seti-huis, die deze oogen kende, had ze bezongen
en er van gezegd, dat zij goed aangevoerde legerscharen
geleken, die de veldheer vóor en na den strijd rust gunt, om
ze met volle kracht in den slag ter overwinning te voeren. De<span class="pagenum"><a name="Page_22" id="Page_22">[22]</a></span>
waardige afgemetenheid van zijne woorden en gebaren had iets
koninklijks en priesterlijks tegelijk; zij was hem deels eigen en
aangeboren, deels ook een gevolg van zijne groote zelfbeheersching.
Aan vijanden ontbrak het hem niet, maar lasteraars waagden
het zelden zich te meten met den man, die in alles hun
meerdere was.</p>

<p>Verwonderd over de onrust die hem stoorde, zag de opperpriester
thans van zijn arbeid op naar de voorhoven van het
heiligdom. Het vertrek, waarin hij zich bevond, was zeer ruim
en luchtig. Het benedendeel van de wanden was met fijne tegels
bemetseld, het bovendeel gepleisterd en beschilderd. Doch men
kon weinig zien van het veelkleurig meesterwerk, door den schilder
der inrichting gepenseeld, want de muren waren bijna overal
achter houten kasten verborgen, waarin de schriftrollen en wastafeltjes
lagen. Eene groote tafel, eene hooge sofa met panthervel
overtrokken, waarvoor een voetbank stond en waarop men een
toestel zag met een halvemaanvormigen beugel, bestemd om er
het hoofd in te laten rusten<a name="FNanchor_14" id="FNanchor_14"></a><a href="#Footnote_14" class="fnanchor">14)</a>; verder verschillende stoelen, een
tafeltje met bekkens en kannen en een ander met flesschen
van verschillende grootte, schalen en doozen, maakte het ameublement
uit van deze zaal, die verlicht werd door drie lampen
in den vorm van vogels, met kiki-olie<a name="FNanchor_15" id="FNanchor_15"></a><a href="#Footnote_15" class="fnanchor">15)</a> gevuld. &mdash; Ameni droeg
een overkleed van sneeuwwit linnen, dat in nette plooien tot
op zijne enkels afhing; eene met franje omboorde sjerp, waarvan
de breede en hard gesteven einden tot aan de knieën
reikten, was rondom zijn middel gestrikt. Het wijde overkleed
werd echter opgehouden door een breeden draagband van zilverbrokaat.
Een uit paarlen en edelgesteenten saamgestelde,
meer dan een span breede band hing van zijn hals tot laag op
zijne naakte borst af, en zijne bovenarmen waren getooid met
groote gouden armbanden. Hij rees op van den ebbenhouten
stoel, waarvan de pooten gesneden waren in den vorm van leeuwenklauwen,
en wenkte een der dienaars, die aan den wand
van het vertrek neergehurkt zaten. Deze verstond ook zonder
woorden het verlangen zijns meesters, zette hem voorzichtig en
stilzwijgend eene zwarte pruik met breede lokken op den kalen
schedel<a name="FNanchor_16" id="FNanchor_16"></a><a href="#Footnote_16" class="fnanchor">16)</a>, en hing over de schouders een panthervel, waarvan
de kop en de klauwen met plaatgoud waren overtrokken. Een<span class="pagenum"><a name="Page_23" id="Page_23">[23]</a></span>
tweede dienaar hield Ameni den metalen spiegel voor, waarin
hij even een blik wierp, terwijl hij de pruik en de dierenhuid
recht schikte.</p>

<p>Juist wilde de derde slaaf den prelaat den kromstaf, het
teeken zijner hooge waardigheid, overhandigen, toen een priester
binnentrad om den schrijver Pentaoer aan te dienen. Ameni
wenkte, en de zelfde jonge geestelijke, met wien wij de prinses
Bent-Anat bij de tempelpoort zagen spreken, trad het vertrek
binnen.</p>

<p>Pentaoer kuste knielend de handen van den opperpriester, die,
hem zegenende, met welluidende stem tot hem zeide, in zulk
eene zuivere taal en zoo goed gestyleerd, alsof hij uit een boek
voorlas: »Sta op mijn zoon; uw komst zal mij op dit ongelegen
uur eene wandeling besparen, zoo gij mij kunt berichten, wat
de scholieren in onzen tempel zoo in onrust brengt. Spreek!&rdquo;</p>

<p>»Er is niet veel bijzonders voorgevallen, heilige vader!&rdquo; gaf
Pentaoer ten antwoord; »en ik zou u thans niet gestoord hebben,
wanneer de kweekelingen niet zonder eenigen grond, zoo veel
beweging hadden gemaakt, en de prinses Bent-Anat niet zelve
was gekomen, om ons een geneesheer te vragen. Het ongewone
uur, en het gevolg waarmede zij zich aanmeldde....&rdquo;</p>

<p>»Is de dochter van den pharao dan ziek geworden?&rdquo; vroeg
de prelaat haastig.</p>

<p>»O neen, mijn vader, zij is maar al te welvarende. Want toen
zij eene proef wilde nemen van de vlugheid harer paarden, overreed
zij de dochter van Pinem, den Paraschiet. Goedhartig,
gelijk zij is, bracht zij het zwaar verwonde meisje in eigen
persoon naar huis.&rdquo;</p>

<p>»Zij betrad alzoo de hut van den onreine?&rdquo;</p>

<p>»Zoo is het.&rdquo;</p>

<p>»En nu verlangt zij, dat wij haar reinigen zullen?&rdquo;</p>

<p>»Ik meende haar het misdrevene te mogen vergeven, vader,
want de reinste menschenliefde had haar bewogen tot eene
daad, die wel is waar met de zeden in strijd is, maar....&rdquo;</p>

<p>»<em>Maar</em>?&rdquo; vroeg Ameni op hoog ernstigen toon, en zijne oogen,
die tot hiertoe naar den grond waren geslagen, begonnen te
leven.</p>

<p>»Maar,&rdquo; vervolgde de jonge priester, die nu op zijn beurt
voor zich zag, »maar toch geen misdaad kan zijn. Wanneer
Ra<a name="FNanchor_17" id="FNanchor_17"></a><a href="#Footnote_17" class="fnanchor">17)</a> in zijn gouden boot den hemel bevaart, beschijnt zijn licht
het paleis van den pharao niet eer en niet milder dan de hutten
der armen. Moet dan het zwakke menschenhart zijn vriendelijk<span class="pagenum"><a name="Page_24" id="Page_24">[24]</a></span>
licht, zijne liefde, aan den banneling onthouden, omdat hij ellendig
is?&rdquo;</p>

<p>»Ik hoor den dichter Pentaoer spreken,&rdquo; hernam de prelaat,
»niet den priester, wien de genade ten deel viel, tot den hoogsten
graad der wijsheid te worden opgevoerd, dien ik mijn broeder
noem en mijns gelijke. Jongeling, ik heb niets op u vooruit
dan wat vergankelijke kennis, die het verledene voor u zoowel
als voor mij verworven heeft, dan eenige waarnemingen en ervaringen,
die de wereld niets nieuws kunnen aanbrengen, maar
wel haar leeren, hoe men de levensvatbaarheid en de werkende
kracht van het oude moet onderhouden. Dat wat gij voor weinige
weken geleden beloofd hebt, dat heb ik voor vele jaren in het
aangezicht van het allerheiligste bezworen, namelijk: <em>het weten
zorgvuldig te bewaren</em>, als het uitsluitend eigendom der ingewijden.
Want het is &rsquo;t vuur gelijk, dat door hen die leerden
er mede om te gaan tot een edel doel wordt gebruikt, dat echter
in de hand van een kind &mdash; en het volk, de groote menigte
kan zich nimmer tot mannelijk rijpheid ontwikkelen &mdash; een alles
vernielenden brand doet ontstaan, wanneer de woedende en onuitbluschbare
vlammen alles aantasten en vernietigen, wat de
voorgeslachten zoo schoon hebben gebouwd. Hoe echter kunnen
wij <em>de wetenden</em> blijven, en onze wetenschap onder de hoede
van onzen vreedzamen tempel in diepte en omvang doen toenemen,
zonder de zwakken en vromen in gevaar te brengen? Het
is u bekend, en gij hebt gezworen hiernaar te zullen handelen!
Het is uw plicht en die van elken priester, de groote menigte
te binden aan het geloof en de inzettingen der vaderen. De tijden
zijn veranderd, mijn zoon! Onder de oude koningen was het
vuur, waarover ik tot u, dichter, zoo even sprak in een beeld,
als door metalen muren omgeven, waarlangs de menigte onwetend
voorbijging. Thans zie ik spleten in de oude omheining;
de oogen der oningewijde zinnelijke menschen zijn scherper geworden,
en de een vertelt den ander wat hij, half verblind,
door die gloeiende openingen meent bespeurd te hebben.&rdquo;</p>

<p>Er was eene zachte trilling te bespeuren in de stem van den
spreker. Terwijl hij zijn doordringend oog onafgebroken op den
dichter gericht hield, ging hij voort: »Ieder ingewijde, die deze
spleten tracht te verbreeden, vloeken wij en bannen wij uit ons
midden. Ja, wij straffen zelfs den vriend, die onachtzaam verzuimt
ze met metaal en hamerslagen te dichten.&rdquo;</p>

<p>»Mijn vader!&rdquo; riep Pentaoer, en diep getroffen trok hij zijn
hoofd terug, terwijl het bloed hem naar de wangen steeg.</p>

<p>De opperpriester trad naar hem toe, en legde beide handen op
zijne schouders. Ameni en Pentaoer waren van dezelfde lengte
en ongeveer van gelijke gestalte. Ook tusschen de trekken van<span class="pagenum"><a name="Page_25" id="Page_25">[25]</a></span>
hun gelaat bestond groote overeenkomst. Toch zou iemand hen
zelfs niet voor verre verwanten gehouden hebben, want in de
uitdrukking van hun gelaat bestond een hemelsbreed verschil. De
trekken van den een spraken van een vasten wil en kracht, om
zoowel het leven als zich zelven met ernst en koelbloedigheid te
beheerschen; die van den ander waren de tolken van zeker teeder
verlangen, om de gebreken en de ellende der wereld over &rsquo;t hoofd
te zien, en het leven op te vatten gelijk het zich voordoet aan
de ziel eens dichters, wanneer hij het beschouwt in den tooverspiegel
die alles idealiseert. Frischheid van geest en levensvreugde
verkondigden zijne heldere oogen. Doch het fijne lachje dat om
zijne lippen speelde, bij eene gedachtenwisseling of wanneer zijn
gevoelig gemoed in beweging werd gebracht, bewees dat Pentaoer
zich niet overgaf aan zekere naïve zorgeloosheid, maar dat hij
menigen zwaren zielestrijd had doorworsteld, en ook gedronken
had uit den beker van den twijfel. In dit oogenblik voerden afwisselende
aandoeningen strijd in zijn gemoed. Het was hem als
moest hij het gehoorde wederleggen; en toch oefende de indrukwekkende
meerderheid van den ander zulk een diepen invloed op
de ziel van den jongen man, die tot gehoorzaamheid was opgevoed,
dat hij zweeg en eene heilige huivering door zijne leden
voer, toen Ameni&rsquo;s handen zijne schouders aanraakten.</p>

<p>»Ik berisp u,&rdquo; zeide de opperpriester, terwijl hij den jongeling
nog altijd vasthield, »ja ik moet u straffen ofschoon het
mij smart. En toch&rdquo; &mdash; nu eerst deed hij een schrede achterwaarts
en greep Pentaoer&rsquo;s rechterhand &mdash; »en toch verblijdt het
mij, dat dit noodig is; want ik heb u lief en eer u als iemand,
dien de Onuitsprekelijke met buitengewone gaven gezegend en
tot groote dingen uitverkoren heeft. Het onkruid laat men wassen
of men rukt het uit, maar gij zijt eene edele boom, en ik
vergelijk mijzelf bij den hovenier, die verzuimde den jeugdigen
stam van een steunsel te voorzien, en nu dankbaar is dat hij
eene verkeerde kromming opmerkt, die hem aan zijne nalatigheid
herinnert. Gij ziet mij vragend aan, en ik lees in de uitdrukking
van uw gelaat, dat ge mij voor een overmatig streng
rechter houdt. Wat is u te verwijten? &mdash; Gij hebt toegelaten,
dat men aan eene overoude inzetting heeft getornd. Dat wil, zoo
denkt gij wellicht in uwe kortzichtigheid en lichtvaardigheid, niet
veel zeggen. Maar ik verzeker u: gij hebt dubbel misdreven,
want de schuldige was de dochter des konings, waarop ieder het
oog gericht houdt, de aanzienlijken zoowel als de geringen, en
wier daden het volk ten voorbeeld moeten zijn. Wanneer de
aanraking van iemand, die volgens de oude inzetting met het
ergste is besmet, haar niet verontreinigt, die boven allen staat,
wien verontreinigt zij dan? Binnen weinige dagen zal men ieder<span class="pagenum"><a name="Page_26" id="Page_26">[26]</a></span>
hooren zeggen: Paraschieten zijn menschen als wij, en het gebod
der vaderen om ze te mijden was eene dwaasheid. En zullen
de opmerkingen der menigte hierbij blijven, of maakt zij
niet gaarne de gevolgtrekking, dat wie in een punt dwaalt ook
feilbaar is in anderen? In geloofszaken, mijn zoon, bestaat er geen
verschil tusschen klein en groot. Laat men den vijand éen toren
over, weldra zal hij meester zijn van de geheele vesting! In
dezen onrustigen tijd is het met onze leer als met een wagen,
die op de helling van een berg staat. Een steen onder het wiel
houdt hem tegen. Doch een kind neemt deze hindernis weg, en
het voertuig rolt onverbiddelijk in de diepte, om verbrijzeld te
worden. Stel u voor dat de prinses dit kind is, en de steen
onder het wiel een stuk brood, hetwelk zij een bedelaar tot
spijs wil geven. Zoudt gij haar laten begaan, als uw vader, uwe
moeder en alles wat u lief en dierbaar is op den wagen stonden? &mdash; Spreek
mij niet tegen! De prinses zal den Paraschiet
morgen weder bezoeken. Gij wacht haar op in de hut van dien
man en zult haar dáar aankondigen, dat zij zichzelve vergeten
heeft en onze reiniging behoeft. Voor ditmaal onthef ik u van
alle verdere straf. De hemel schonk u een rijken geest. Tracht
te verwerven wat u nog ontbreekt: de kracht namelijk om terwille
van het éene &mdash; en gij kent dat eene &mdash; al het andere te
onderdrukken, zelfs de verleidende stem van uw hart en de bedrieglijke
inblazingen van uwe eigene overtuiging. &mdash; Nog iets!
Zend artsen naar het huis van den Paraschiet, en beveel hen
de gewonde te behandelen alsof zij de koningin zelve ware.
Wie kent de woning van dien man?&rdquo;</p>

<p>»De prinses,&rdquo; antwoordde Pentaoer, »heeft den gids des konings,
Paäker, in den tempel achtergelaten, om de artsen naar
het huis van Pinem den weg te wijzen.&rdquo;</p>

<p>De ernstige opperpriester begon te lachen, terwijl hij zeide:
»Paäker, die waakt over de dochter van een Paraschiet!&rdquo;</p>

<p>Pentaoer hief nog half vreesachtig, half schalks de oogen op,
die hij tot dusver had neergeslagen, en zuchtte: »En Pentaoer,
de zoon van den hovenier, die de dochter des konings moet aanzeggen,
dat zij niet rein is!&rdquo;</p>

<p>»Pentaoer de dienaar der godheid, Pentaoer de priester zal
niet met de prinses maar met een overtreedster der wet te doen
hebben,&rdquo; hernam Ameni weder ernstig. »Doe Paäker weten,
dat ik hem verlang te spreken.&rdquo;</p>

<p>De dichter boog diep en verliet het vertrek. De opperpriester
fluisterde in zichzelf: »Hij is nog niet zooals hij wezen moet, en
mijne woorden zijn op hem zonder uitwerking gebleven.&rdquo; Toen
zweeg hij, liep peinzend het vertrek op en neer, en zeide half
overluid denkende: »En toch is deze jongeling voor groote dingen<span class="pagenum"><a name="Page_27" id="Page_27">[27]</a></span>
bestemd. Welke gave des geestes zou hij missen? Hij kan
leeren, denken, gevoelen en harten veroveren &mdash; ook het mijne.
Edel en bescheiden heeft hij zich gedragen....&rdquo;</p>

<p>Bij deze woorden bleef de hoogepriester stilstaan, sloeg zijn
hand aan de leuning van een stoel die voor hem stond, en vervolgde:
»Juist dit is &rsquo;t wat hem ontbreekt! Hij kent het vuur
der eerzucht nog niet. Laat ons dit ontsteken, in zijn en in ons
belang.&rdquo;</p>

<div class="footnotes">

<div class="footnote">
<p><a name="Footnote_10" id="Footnote_10"></a><a href="#FNanchor_10"><span class="label">10)</span></a> Hij bestaat nog en is bekend onder den naam van den tempel van
Qoernah.</p>
</div>

<div class="footnote">
<p><a name="Footnote_11" id="Footnote_11"></a><a href="#FNanchor_11"><span class="label">11)</span></a> Het noordelijk beeld is, als het geluidgevende Memnonsbeeld, wereldberoemd
geworden.</p>
</div>

<div class="footnote">
<p><a name="Footnote_12" id="Footnote_12"></a><a href="#FNanchor_12"><span class="label">12)</span></a> De volgende beschrijving van eene Egyptische inrichting van onderwijs
is, tot in elke bijzonderheid, ontleend aan bronnen, die uit den tijd
van Ramses II en zijn opvolger Mernephtah afkomstig zijn.</p>
</div>

<div class="footnote">
<p><a name="Footnote_13" id="Footnote_13"></a><a href="#FNanchor_13"><span class="label">13)</span></a> Het groote, het verhevene huis, de hooge porte: ziedaar de vertolking
van het Egyptische Peraä, waaruit het &bdquo;pharao&rdquo; der Joden is ontstaan.</p>
</div>

<div class="footnote">
<p><a name="Footnote_14" id="Footnote_14"></a><a href="#FNanchor_14"><span class="label">14)</span></a> Vele exemplaren zijn in de graven gevonden. Een dergelijk toestel
wordt nog heden in Nubië gebruikt.</p>
</div>

<div class="footnote">
<p><a name="Footnote_15" id="Footnote_15"></a><a href="#FNanchor_15"><span class="label">15)</span></a> Ricinus-olie.</p>
</div>

<div class="footnote">
<p><a name="Footnote_16" id="Footnote_16"></a><a href="#FNanchor_16"><span class="label">16)</span></a> Alle voorname Egyptenaars droegen eene pruik op den geschoren kruin.
Zulke pruiken worden nog in enkele musea bewaard.</p>
</div>

<div class="footnote">
<p><a name="Footnote_17" id="Footnote_17"></a><a href="#FNanchor_17"><span class="label">17)</span></a> De zonnegod der Egyptenaars.</p>
</div></div>

<hr class="l1" />

<p><span class="pagenum"><a name="Page_28" id="Page_28">[28]</a></span></p>


<h3><a name="I_03" id="I_03"></a>DERDE HOOFDSTUK.</h3>

<hr class="l4" />

<p>Pentaoer haastte zich aan het bevel van den opperpriester te
voldoen. Hij gelastte een dienaar den gids Paäker, die daar nog
altijd stond te wachten, naar Ameni te geleiden. Inmiddels ging
hijzelf tot de artsen, om hun de zorgvuldige verpleging van het
ongelukkige meisje zeer op het hart te drukken.</p>

<p>Er werden in het Seti-huis vele geneesheeren gevormd<a name="FNanchor_18" id="FNanchor_18"></a><a href="#Footnote_18" class="fnanchor">18)</a>, doch
maar weinigen bleven daar wonen, na hun schrijversexamen te
hebben afgelegd. De bekwaamsten werden naar de inrichting te
Heliopolis gezonden, in welker groote zalen van oudsher de
beroemdste medische faculteit van het land bloeide. Nadat zij
daar hunne studiën hadden voleindigd, keerden zij als meesters,
hetzij in de chirurgie, hetzij in de oogheelkunde of in eenig
ander onderdeel hunner wetenschap, naar Thebe terug. Bekleed
met de hoogste waardigheid van hun stand, werden zij door
den koning tot lijfartsen gekozen, of zij gebruikten hunne
wetenschap om weder anderen te onderrichten. In moeielijke
gevallen werden zij altijd geconsulteerd.</p>

<p>De meeste artsen woonden natuurlijk aan den rechter Nijloever
in het eigenlijke Thebe, en wel met hunne gezinnen in
hunne eigene woningen. Toch behoorde ieder hunner tot een
of ander priestercollege. Wie dus een arts noodig had, richtte
zijne schreden niet naar de woning van dezen of genen, maar
naar den tempel. Hier moest opgegeven worden aan welke ziekten<span class="pagenum"><a name="Page_29" id="Page_29">[29]</a></span>
zij leden, die geneeskundige hulp inriepen. Aan het hoofd
der vereeniging van geneesheeren in het heiligdom bleef het dan
overgelaten, den heelmeester aan te wijzen, die door zijne
bijzondere kennis het meest geschikt scheen voor de behandeling
van zulk een geval.</p>

<p>Evenals alle priesters leefden ook de artsen van de inkomsten,
die zij trokken uit eenig grondbezit, uit koninklijke giften, uit de
belastingen der leeken en de toelagen, die zij verder ontvingen
uit de schatkist van den staat. Van hunne patiënten hadden zij
geene belooning te verwachten, hoewel de herstelden zelden verzuimden
aan het heiligdom, dat den arts had aangewezen, een
geschenk te vereeren. Het behoorde daarom niet tot de zeldzaamheden,
dat de priesterlijke geneesheeren de genezing der kranken
afhankelijk maakten van de offers, die men zich ten behoeve van
den tempel wilde getroosten. De kennis der Egyptische artsen
strekten zich uit over het geheele gebied der medische wetenschap,
en was waarlijk niet gering te schatten. Het is echter te
denken, dat geneesheeren, die zich aan het ziekbed nederzetten
als »daartoe aangewezen dienaars der godheid,&rdquo; zich in geenen
deele tevreden stelden met eene rationeele behandeling der lijders;
veel meer meenden zij te mogen verwachten van de geheimzinnige
werking van gebeden en bezweringen, die volstrekt
noodig werden geacht.</p>

<p>Onder de leeraars in de geneeskunde aan het Seti-huis verbonden,
waren mannen van zeer verschillende gaven en geestesrichting.
Pentaoer aarzelde geen oogenblik aan wie hij de zorgvuldige
behandeling van het Paraschieten-kind, dat zoozeer zijne
deelneming had opgewekt, moest toevertrouwen. De man op wien
zijne keuze viel, een zijner beste schoolvrienden en met hem
van gelijken leeftijd, was de kleinzoon van een beroemd geneesheer,
die ook Nebsecht heette en sedert lang gestorven was.
Deze had zich van der jeugd op zijne wetenschap toegelegd
met een buitengewonen aanleg, een ijver en eene toewijding, die
hij van zijn grootvader scheen geërfd te hebben. Te Heliopolis
koos hij de chirurgie tot zijne specialiteit<a name="FNanchor_19" id="FNanchor_19"></a><a href="#Footnote_19" class="fnanchor">19)</a>, en zeker zou men
hem daar als leeraar hebben gehouden, indien niet een gebrek
in het spraakorgaan hem het spreken moeielijk had gemaakt. Het
was hem dan ook niet mogelijk de formulieren en gebeden overluid
op te zeggen. Deze omstandigheid, eene bron van droefheid
en beklag voor zijne ouders en leermeesters, zou blijken<span class="pagenum"><a name="Page_30" id="Page_30">[30]</a></span>
juist bevorderlijk te zijn aan zijn geluk. Het gebeurt zoo vaak,
dat schijnbare voorrechten ons kwaad aanbrengen, terwijl menig
gemis in het leven eene oorzaak wordt van zegen. Terwijl namelijk
zij, die met Nebsecht tot hetzelfde college behoorden, in
gezangen en voordrachten geoefend werden, kon hij, dank zij zijn
gebrekkig spraakorgaan, zich overgeven aan zijne hartstochtelijke
neiging, om het organisch leven in de natuur te bespieden.
Zijne leermeesters begunstigden tot op zekere hoogte zijn aangeboren
zucht tot onderzoek, en trokken ook hun voordeel van zijne
kennis der dierlijke en menschelijke lichamen, en van de vaardigheid
zijner handen. Voorzeker zou zijn diepe afkeer van het magisch
gedeelte zijner wetenschap hem strenge straffen, ja mogelijk
uitwerping uit het gild op den hals hebben gehaald, wanneer hij
hiervan op eenige wijze had doen blijken. Nebsecht was echter
een geleerde, altijd stil en in zichzelf gekeerd. Volstrekt niet
verlangende zijne verdiensten gehuldigd te zien, vond hij overvloed
van genot in de voldoening van het onderzoek zelf. Vandaar dat
hij niet zonder tegenzin gehoor gaf, wanneer men begeerde, dat
hij openlijk van zijne bekwaamheden zou doen blijken. Zoo dikwijls
hij bij kranken werd geroepen, was dit voor hem eene
onvermijdelijke stoornis in het vruchtbaar onderzoek van zijn
werkzamen geest, waarop hij zich niets liet voorstaan.</p>

<p>Pentaoer had zich tot dezen Nebsecht meer aangetrokken gevoeld,
dan tot een zijner medeleerlingen. Hij bewonderde zijne kennis
en bekwaamheden, en wanneer de niet zeer sterke maar nochtans
onvermoeide arts op zijne wandelingen de boschjes aan den
Nijloever, de woestijn of het gebergte doorkruiste, om planten
en dieren te zoeken, dan vergezelde hem de jonge priesterlijke
dichter gaarne, ook in zijn eigen belang. Want zijn vriend merkte
duizend dingen op, die zonder hem voor zijn oog verborgen zouden
zijn gebleven. Andere voorwerpen, die hij slechts uitwendig
kende, kregen inhoud en beteekenis door de verklaringen van
den natuuronderzoeker, wiens onbuigzame tong zich ongedwongen
kon bewegen, wanneer het gold zijn metgezel de eigenaardigheden
duidelijk te maken van een organisme, waarvan hij de
ontwikkeling nauwkeurig had gadegeslagen. De dichter was den
geleerde genegen en Nebsecht had Pentaoer wederkeerig lief,
daar deze alles bezat wat hij miste: mannelijke schoonheid, kinderlijke
vroolijkheid, vrijmoedige oprechtheid, kunstzin en de gave
om in woorden en liederen alles uit te drukken wat zijn hart
gevoelde. De dichter was wel is waar een leek op het gebied,
dat zijn vriend geheel beheerschte, maar in staat om alles, zelfs
het meest ingewikkelde te begrijpen. Ziedaar waarom Nebsecht
meer waarde hechtte aan het oordeel van Pentaoer dan aan
dat zijner vakgenooten, die bleken door allerlei vooroordeelen<span class="pagenum"><a name="Page_31" id="Page_31">[31]</a></span>
bevangen te zijn, terwijl de dichter vrij en onbevangen oordeelde.</p>

<p>Het vertrek van den natuuronderzoeker lag gelijkvloers, afgezonderd
van alle andere woningen, onder een graanschuur,
die bij het Seti-huis behoorde. Het mocht een ruime zaal
heeten, en toch vond Pentaoer, die thans den stillen bewoner
ging opzoeken, zijn weg bijna overal versperd door groote bundels
van de meest verschillende planten, door uit palmentakken
gevlochten kooien, tot vier en vijf op elkaar; door een menigte
groote en kleine potten, die bedekt waren met papier waarin
men luchtgaten had gestoken. In die kooien en potten zag men
allerlei levende dieren, springhazen, groote Nijl-hagedissen en
een soort van lichtkleurige uilen, alsmede ontelbare exemplaren
van kikvorschen, slangen, schorpioenen en kevers. Op de eenige
tafel, die in het midden stond, lagen, behalve eenig schrijfgereedschap,
beenderen van dieren, benevens scherpe vuursteenen
en bronzen messen van verschillende grootte. In een hoek van
het groote vertrek lag eene mat, waarop een houten hoofdsteunsel
stond, waaruit bleek dat de natuuronderzoeker daar
gewoonlijk sliep.</p>

<p>Zoodra de voetstap van Pentaoer zich hooren liet op den
drempel van dit eenzame verblijf, schoof de bewoner, even angstvallig
als een schooljongen, die een stuk verboden speelgoed voor
zijn meester tracht te verstoppen, een voorwerp van tamelijken
omvang onder de tafel, wierp er een kleed overheen, en verborg
het scherpe aan een houten hecht bevestigde mesje van vuursteen<a name="FNanchor_20" id="FNanchor_20"></a><a href="#Footnote_20" class="fnanchor">20)</a>,
dat hij juist gebruikt had, in de plooien van zijn gewaad.
Daarop sloeg hij de armen over elkaar, om zich het aanzien te
geven van iemand, die onbezorgd zit te droomen, zonder iets te
doen. De eenige lamp, die aan een standaard naast zijn stoel
was vastgemaakt, verbreidde een matig licht, echter voldoende
om Pentaoer, die de gewoonten van zijn vriend maar al te
goed kende, te overtuigen, dat hij Nebsecht in eene verbodene
werkzaamheid had gestoord. Deze laatste knikte den binnentredende,
zoodra hij hem erkende, vriendelijk toe, zeggende:
»Gij hadt mij niet zoo moeten doen schrikken.&rdquo; Hierop stak
hij zijne handen onder de tafel, en haalde wat hij weggestopt
had weder voor den dag, namelijk een levend konijn, op een
plank gebonden. In het opengespalkte lijf, dat door houten
pennen open gehouden werd, zag men het hart bewegen. Zonder<span class="pagenum"><a name="Page_32" id="Page_32">[32]</a></span>
zich verder over Pentaoer te bekommeren, ging hij met zijn
afgebroken onderzoek voort.</p>

<p>Een tijdlang zag de dichter zwijgend toe; toen legde hij zijn
hand op den schouder zijns vriends, en zeide: »Sluit voortaan
uw kamer, wanneer gij u met verbodene dingen bezig houdt.&rdquo;</p>

<p>»Men he... heeft mij,&rdquo; stotterde de geleerde, »de grendel van
de deur genomen, sedert men mij onlangs betrapte, toen ik
bezig was de hand van den bedrieger<a name="FNanchor_21" id="FNanchor_21"></a><a href="#Footnote_21" class="fnanchor">21)</a> Ptahmes te ontleden.&rdquo;</p>

<p>»De mummie van den armen man zal dus de rechterhand
moeten missen!&rdquo; hernam de dichter.</p>

<p>»Hij zal dien aan gene zijde des grafs niet noodig hebben.&rdquo;</p>

<p>»Gij hebt hem toch zeker Schebti-beeldjes<a name="FNanchor_22" id="FNanchor_22"></a><a href="#Footnote_22" class="fnanchor">22)</a> mede gegeven
in zijn graf?&rdquo;</p>

<p>»Onzin.&rdquo;</p>

<p>»Gij gaat te ver, Nebsecht, en zijt onvoorzichtig! Hij die een
onschadelijk dier zonder nut martelt, hem zullen de geesten der
onderwereld desgelijks doen, leert de wet. Maar ik bemerk reeds
wat gij zeggen wilt. Ge acht het geoorloofd een dier te laten
lijden, wanneer gij daardoor uwe wetenschap kunt verrijken,
die u in staat stelt de smarten der menschen te lenigen......&rdquo;</p>

<p>»En gij niet?&rdquo;</p>

<p>Pentaoer plooide zijn mond tot een glimlach. Hij boog zich
over het konijntje neder en zeide: »Hoe merkwaardig! Het
diertje leeft nog altijd. Een mensch zou reeds lang onder zulk
eene behandeling gestorven zijn. Zijn organisme is zeker van
een kostbaarder en fijner maaksel, en daarom wordt het eerder
vernietigd!&rdquo;</p>

<p>Nebsecht haalde de schouders op, terwijl hij antwoordde:
»Misschien!&rdquo;</p>

<p>»Ik dacht toch, dat ge dit weten moest.&rdquo;</p>

<p>»Ik?&rdquo; vroeg de arts. »Waarom dan? Ik zeide het reeds: &mdash; men
staat mij zelfs niet toe te onderzoeken, hoe zich de hand
van een falsaris beweegt.&rdquo;</p>

<p>»Bedenk toch dat de schrift leert: het welzijn der ziel is
afhankelijk van het behoud des lichaams.&rdquo;</p>

<p>Nebsecht sloeg zijne kleine schrandere oogen op, en zeide met
hetzelfde ongeloovig gebaar van zoo even: »Dat zal dan wel
zoo zijn. Overigens gaan die dingen mij niet aan. Handel<span class="pagenum"><a name="Page_33" id="Page_33">[33]</a></span>
met de zielen der menschen zooals gij wilt, ik tracht alleen
hunne lichamen te leeren kennen, en zet ze, zoo goed het
gaan wil, weder in elkaar, wanneer ze hier of daar gebroken
zijn.&rdquo;</p>

<p>»Nu, Thot<a name="FNanchor_23" id="FNanchor_23"></a><a href="#Footnote_23" class="fnanchor">23)</a> zij geloofd, dat gij u in deze kunst het meesterschap
niet behoeft te ontzeggen!&rdquo;</p>

<p>»Wie is een meester,&rdquo; vroeg Nebsecht, »behalve de godheid?
Ik kan niets, volstrekt niets, en gebruik mijne instrumenten
met even onzekere hand als de beeldhouwer die veroordeeld is
in het duister te werken.&rdquo;</p>

<p>»Dus zoowat als de blinde Resoe,&rdquo; hernam Pentaoer lachend,
»die beter kon schilderen dan al de ziende kunstenaars in den
tempel.&rdquo;</p>

<p>»Ik geef toe, dat er in mijne werkzaamheid ook iets <em>beter</em>
of <em>slechter</em> kan genoemd worden, maar van <em>goed</em> kan geen
sprake zijn.&rdquo;</p>

<p>»Dan zullen wij ons met uw <em>beter</em> te vreden moeten stellen.
Ik kom juist om er een beroep op te doen!&rdquo;</p>

<p>»Maar zijt gij dan ziek?&rdquo;</p>

<p>»Isis zij geloofd, ik voel mij zóo sterk, dat ik wel een palmboom
zou kunnen ontwortelen. Neen, ik wilde u vragen hedenavond
nog een ziek meisje te bezoeken. De prinses Bent-Anat...&rdquo;</p>

<p>»De koninklijke familie heeft hare eigene artsen.&rdquo;</p>

<p>»Laat mij toch uitspreken! De prinses heeft een meisje overreden,
en het arme kind moet zwaar gewond zijn.&rdquo;</p>

<p>»Zo-o,&rdquo; zeide de geleerde met een gerekte stem. »Ligt zij aan
de overzijde in de stad, of hier in Nekropolis?&rdquo;</p>

<p>»Hier; trouwens het is maar de dochter van een Paraschiet.&rdquo;</p>

<p>»Een Paraschiet,&rdquo; vroeg Nebsecht, en schoof zijn konijntje
weder onder den tafel. »Dan ga ik dadelijk!&rdquo;</p>

<p>»Zonderling! ik ga waarlijk gelooven, dat gij hoopt iets bijzonders
bij den onreinen te vinden.&rdquo;</p>

<p>»Dat is mijn zaak. Doch ik zal komen. Hoe heet die Paraschiet?&rdquo;</p>

<p>»Pinem.&rdquo;</p>
<p><span class="pagenum"><a name="Page_34" id="Page_34">[34]</a></span></p>
<p>»Hm! Met hem zal niets zijn aan te vangen,&rdquo; bromde de
geleerde binnen &rsquo;s monds. »Doch wie weet!&rdquo;</p>

<p>Na deze woorden stond hij op, opende een stevig gesloten
fleschje, en streek met een penseel strichnine<a name="FNanchor_24" id="FNanchor_24"></a><a href="#Footnote_24" class="fnanchor">24)</a> over de neus
en den mond van het konijn, dat terstond ophield te ademen.
Daarop sloot hij het in een kist en sprak: »Ik ben bereid.&rdquo;</p>

<p>»Maar in deze smerige kleederen kunt gij het huis toch niet
verlaten!&rdquo;</p>

<p>De arts gaf een teeken van toestemming en greep in eene
lade naar een schoon gewaad, dat hij begon aan te trekken over
hetgeen hij aanhad, toen Pentaoer den vriend met de hand
tegenhield en lachend zeide: »Eerst moet den werkmansrok
uitgetrokken. Komaan, ik zal u helpen. &mdash; Maar bij den God
Besa<a name="FNanchor_25" id="FNanchor_25"></a><a href="#Footnote_25" class="fnanchor">25)</a>, gij zijt veelhuidig als een ui!&rdquo;</p>

<p>Pentaoer was onder zijne medepriesters bekend om zijn gulhartige
vroolijkheid, en zijn luid gelach schaterde door het stille
studeervertrek, toen hij bemerkte dat zijn vriend voor de derde
maal een schoon kleed over een vuil wilde aantrekken, zoodat
hij niet minder dan drie kleederen aanhad.</p>

<p>Nebsecht begon ook te lachen en zeide: »Nu begrijp ik ook
waarom het overkleed mij zoo zwaar zat, en ik het op den
middag zoo ondragelijk heet had. Ga heen, terwijl ik de overbodige
kleederen uittrek, en laat, bid ik u, den opperpriester
vragen, of ik den tempel mag verlaten.&rdquo;</p>

<p>»Hij heeft mij reeds opgedragen een arts naar den Paraschiet
te zenden, en voegde er bij, dat de kranke als een koningin
behandeld moest worden.&rdquo;</p>

<p>»Ameni? En wist hij, dat wij hier slechts te doen hebben
met een kind van een Paraschiet?&rdquo;</p>

<p>»Voorzeker!&rdquo;</p>

<p>»Dan begin ik te gelooven, dat men met bezweringen, gebroken
ledematen weder in het lid kan zetten. Ja, van die bezweringen
gesproken: gij ook weet toch, dat ik niet meer alleen tot
de kranken kan gaan, daar mijne dikke tong zich te moeielijk
kan bewegen om de spreuken op te zeggen, en stervenden door
angst rijke offergaven voor den tempel af te persen. Loop gij,
terwijl ik mij uitkleed, naar den propheet Gagaboe, en vraag
hem, dat hij den Pastophoor<a name="FNanchor_26" id="FNanchor_26"></a><a href="#Footnote_26" class="fnanchor">26)</a> Teta met mij laat gaan, die mij
in den regel vergezelt.&rdquo;</p>

<p><span class="pagenum"><a name="Page_35" id="Page_35">[35]</a></span></p>

<p>»In plaats van dien blinden oude, zou ik mij toch liever een
jeugdiger helper kiezen.&rdquo;</p>

<p>»Laat het zoo blijven! Ik zou zeer tevreden zijn wanneer hij
geen lust had zelf mede te gaan en mij zijn tong als een aal of
een slak liet nakruipen. Hoofd en hart hebben met zijne spraakorganen
toch niets uit te staan, en hij gaat zijn gang als een os
die het graan treedt<a name="FNanchor_27" id="FNanchor_27"></a><a href="#Footnote_27" class="fnanchor">27)</a>.&rdquo;</p>

<p>»Dat is waar,&rdquo; zeide Pentaoer. »Onlangs zag ik zelf, hoe de
oude aan een ziekbed zijne litanieën prevelde, en onderwijl in stilte
de dadels telde, waarvan men hem een zak vol had gegeven.&rdquo;</p>

<p>»Hij zal niet gaarne medegaan naar den Paraschiet, want die
is arm, en de oude zou eer die schorpioenen-familie in gindschen
pot aangrijpen, dan een stuk brood aannemen uit de hand van
een onreine. Zeg hem, dat hij mij mag komen halen en mijn wijn
opdrinken. Daar staan de porties nog van drie dagen. Bij de
tegenwoordige hitte benevelt de drank mijne oogen te zeer. Woont
de Paraschiet in het noorden of zuiden van den Nekropolis?&rdquo;</p>

<p>»Ik meen in het noorden. &mdash; Paäker, de gids des konings, zal
u den weg wijzen.&rdquo;</p>

<p>»Hij?&rdquo; hernam de geleerde spottend. »Wat staat er dan toch
heden in den kalender<a name="FNanchor_28" id="FNanchor_28"></a><a href="#Footnote_28" class="fnanchor">28)</a>? Een Paraschieten-kind moet als eene
prinses behandeld worden, en een arts geleid, alsof hij de pharao
was in eigen persoon! Ik had echter mijne drie overkleederen
maar moeten aanhouden.&rdquo;</p>

<p>»De nacht is warm,&rdquo; zeide Pentaoer.</p>

<p>»Doch Paäker heeft zonderlinge gewoonten. Eergisteren werd
ik bij een armen jongen geroepen, dien hij met zijn staf het
sleutelbeen kort en klein had geslagen. Als ik een paard van de
prinses was geweest, zou ik liever hem dan zoo&rsquo;n arm meisje
hebben getrapt.&rdquo;</p>

<p>»Ik ook!&rdquo; hernam Pentaoer lachend, en verliet het vertrek,
om den tweeden profeet van den tempel, Gagaboe, die tegelijk
het hoofd der artsen in het Seti-huis was, te verzoeken zijn vriend
den blinden Pastophoor Teta, als litanieën-zanger mede te geven.</p>

<div class="footnotes">

<div class="footnote">
<p><a name="Footnote_18" id="Footnote_18"></a><a href="#FNanchor_18"><span class="label">18)</span></a> Wat hier over de artsen wordt gezegd is hoofdzakelijk ontleend aan
de geneeskundige geschriften der Egyptenaars, waaronder de papyrus-Ebers
in de eerste plaats in aanmerking komt, vervolgens de medische
papyrus I van Berlijn, en eindelijk een hiëratisch handschrift te Londen,
dat evenals de papyrus-Ebers afkomstig is uit de 18de dynastie, d.i. uit
de 16de eeuw v. Chr. Vgl. verder Herodotus II, 84; Diodorus I, 82.</p>
</div>

<div class="footnote">
<p><a name="Footnote_19" id="Footnote_19"></a><a href="#FNanchor_19"><span class="label">19)</span></a> Onder de zes hermetische boeken der artsen, door Clemens van
Alexandrië genoemd, was er éen gewijd aan de chirurgische instrumenten.
Verkeerd gezette beenbreuken die men bij mummies heeft gevonden,
strekken nochtans den Egyptischen chirurgen niet tot eer.</p>
</div>

<div class="footnote">
<p><a name="Footnote_20" id="Footnote_20"></a><a href="#FNanchor_20"><span class="label">20)</span></a> De Egyptenaren schijnen zich bij voorkeur van zulke messen te
hebben bediend, ten minste bij de besnijdenis en bij lijkopeningen. Men
heeft er een aantal gevonden, die in de museën worden bewaard.</p>
</div>

<div class="footnote">
<p><a name="Footnote_21" id="Footnote_21"></a><a href="#FNanchor_21"><span class="label">21)</span></a> De wet beval bedriegers de hand af te houwen. Diodorus, I, 78.</p>
</div>

<div class="footnote">
<p><a name="Footnote_22" id="Footnote_22"></a><a href="#FNanchor_22"><span class="label">22)</span></a> Kleine beeldjes, die men den gestorvene medegaf, om hem behulpzaam
te zijn bij den arbeid, dien hij in de onderwereld te verrichten
had. Zij houden eene spade en een ploegijzer in de handen, en dragen
een zaadbundel op den rug. Bijna allen voeren het 6de hoofdstuk van
het Doodenboek tot opschrift.</p>
</div>

<div class="footnote">
<p><a name="Footnote_23" id="Footnote_23"></a><a href="#FNanchor_23"><span class="label">23)</span></a> Toth is de god der geleerden en artsen. De ibis is zijn heilig dier;
gewoonlijk wordt hij dan ook met een ibis-kop voorgesteld. Ra zou hem
als &bdquo;een schoon licht&rdquo; hebben geschapen, om de namen zijner booze
vijanden kenbaar te maken. Oorspronkelijk maangod, werd hij als heer van
de tijdverdeeling en van de maat in het algemeen vereerd. Hij is het die
onder de goden wikt en weegt, de wijze, de godheid van schrift, kunst
en wetenschap. De Grieken noemden hem Hermes Trismegistus, d. i. de
driemaal of zeer groote, en wel naar het voorbeeld der Egyptenaars, die
hem Toth of Techoeti, den tweemaal grooten, den zeer grooten heeten.</p>
</div>

<div class="footnote">
<p><a name="Footnote_24" id="Footnote_24"></a><a href="#FNanchor_24"><span class="label">24)</span></a> Dit vergif was aan de Egyptenaars goed bekend.</p>
</div>

<div class="footnote">
<p><a name="Footnote_25" id="Footnote_25"></a><a href="#FNanchor_25"><span class="label">25)</span></a> De toilet-godheid der Egyptenaars, die als een gedrochtelijke dwerg
werd voorgesteld. Hij doet de vrouwen overwinnen in de liefde en de
mannen ook in den strijd. Hij is afkomstig uit Arabië.</p>
</div>

<div class="footnote">
<p><a name="Footnote_26" id="Footnote_26"></a><a href="#FNanchor_26"><span class="label">26)</span></a> Lid eener priesterorde, waartoe ook de artsen behoorden.</p>
</div>

<div class="footnote">
<p><a name="Footnote_27" id="Footnote_27"></a><a href="#FNanchor_27"><span class="label">27)</span></a> In Egypte, evenals in Palestina, dorschten, gelijk vele afbeeldingen, ook
uit den oudsten tijd, ons doen zien, runderen het graan, door het in kuilen
te treden, dikwijls met hulp van eene zwaar beladen slede, aan beide
zijden met halfronde schijven voorzien, en die men heden &bdquo;noreg&rdquo; noemt.</p>
</div>

<div class="footnote">
<p><a name="Footnote_28" id="Footnote_28"></a><a href="#FNanchor_28"><span class="label">28)</span></a> Er zijn nog kalenders bewaard; de volledigste vindt men in den papyrus-Sallier IV,
door F. Chabas uitgegeven en verklaard. Bij elken dag staat
aangeteekend, of hij gunstig is of niet, enz. In de tempels heeft men een
groot aantal feestkalenders gevonden. De volledigste, van Medinet-Haboe,
werd uitgegeven door Dümichen.</p>
</div></div>

<hr class="l1" />

<p><span class="pagenum"><a name="Page_36" id="Page_36">[36]</a></span></p>


<h3><a name="I_04" id="I_04"></a>VIERDE HOOFDSTUK.</h3>

<hr class="l4" />

<p>Pentaoer wist zeer goed, waar hij den aanzienlijken priester
zoeken moest, want hijzelf was bij het gastmaal genoodigd, dat
deze had aangericht ter eere van twee nieuwe geleerden, die
uit de hoogeschool van Chennoe<a name="FNanchor_29" id="FNanchor_29"></a><a href="#Footnote_29" class="fnanchor">29)</a> in het Seti-huis waren overgeplaatst.
In een open hof, door bont beschilderde houten zuilen
omgeven en door vele lampen verlicht, zaten de smullende priesters
in twee lange rijen op gemakkelijke leuningstoelen. Voor
ieder was een tafeltje geplaatst, en vlugge dienaars waren druk
in de weer, hen van spijzen en dranken te voorzien, die in grooten
overvloed gereed stonden op een soort van buffet in het midden
van den hof. Men zag er gazellenbouten<a name="FNanchor_30" id="FNanchor_30"></a><a href="#Footnote_30" class="fnanchor">30)</a>, gebraden ganzen
en eenden, vleeschpastijen, artisjokken, asperges en andere groenten,
voorts allerlei soorten van koeken en suikergebak. De gasten
werden van alles bediend en hunne bekers telkens tot den rand
gevuld met de fijnste wijnen, waaraan nooit gebrek was in de
luchtige schuren<a name="FNanchor_31" id="FNanchor_31"></a><a href="#Footnote_31" class="fnanchor">31)</a> van het Seti-huis. Na het ronddienen van elk
gerecht gingen de dienaars met metalen bekkens en fijn geweven
handdoeken rond, opdat ieder zich de handen kon wasschen.
Toen de honger gestild was begon men lustiger te drinken, en
iederen gast werden welriekende bloemen aangeboden, welker<span class="pagenum"><a name="Page_37" id="Page_37">[37]</a></span>
geur het gesprek scheen te verlevendigen. Allen die aan dit gastmaal
deelnamen droegen lange sneeuwwitte kleederen, en behoorden
tot de ingewijden in de mysteriën. Zij waren derhalve de aanvoerders
der verschillende priesterorden van het Seti-huis.</p>

<p>De tweede profeet Gagaboe, aan wien heden de leiding van
het feest was opgedragen door den opperpriester, die zich bij
zulke gelegenheden altijd maar voor enkele oogenblikken vertoonde,
was een klein, stevig gebouwd man, met een kalen bijna
kogelronden schedel. Zijne gelaatstrekken waren goed gevormd,
hoewel hij al oud begon te worden, en zijne gladgeschoren bolle
wangen goed gevuld. Met zijne grijze oogen zag hij vroolijk en
opmerkzaam in het rond, en zij tintelden van vuur wanneer hij
zich opgewekt gevoelde, en zijne dikke zinnelijke lippen begonnen
te trillen. Naast hem stond de prachtige maar ledige zetel
van den opperpriester Ameni, en aan zijne andere zijde waren
de uit Chennoe overgeplaatste priesters gezeten, twee deftige
bejaarde mannen, met donkerkleurige huid. Aan de overige gasten
waren plaatsen aangewezen naar den rang, dien zij bekleedden
bij het priestercollege van den tempel, en die afhankelijk was van
hun leeftijd.</p>

<p>Was er bij het plaats nemen der dischgenooten streng op de
rangorde gelet, toch stond het ieder vrij aan het gesprek deel
te nemen, zoo vaak hij maar wilde. »Wij weten onze beroeping
naar Thebe op prijs te stellen,&rdquo; zeide Toeauf, de oudste der twee
priesters, die uit Chennoe naar het Seti-huis was overgeplaatst,
en wiens leerbrief<a name="FNanchor_32" id="FNanchor_32"></a><a href="#Footnote_32" class="fnanchor">32)</a> in de scholen dikwijls werd geraadpleegd.
»Aan den eenen kant brengt zij ons in de nabijheid van den
pharao wien de godheid leven, heil en gezondheid geve! Aan
den anderen kant schenkt zij ons de eer in uw kring opgenomen
te worden. Ofschoon ook het college van Chennoe in vroeger
tijd menig beroemd man tot de zijnen rekende, en het voorrecht
had dien in zijne scholen te vormen, zoo kan het tegenwoordig
toch niet meer met het Seti-huis wedijveren. Zelfs Heliopolis
en Memphis moeten voor u de vlag strijken. Indien ik mij
desniettemin in alle nederigheid en vol goeden moed durf scharen
in de rij van zooveel groote mannen, dan is het omdat ik uw
welslagen toeschrijf èn aan de goddelijke kracht, die in uw tempel
werkt, en ook mijne zwakke pogingen zal ondersteunen, èn aan
uwe groote bekwaamheden zoowel als aan uwe inspanning. Aan
de laatste zal het hoop ik, ook mij niet ontbreken. Reeds zag ik
den opperpriester Ameni. Welk een man! Wie kent uw naam
niet Gagaboe; wie niet den uwen, Meriapoe!&rdquo;</p>
<p><span class="pagenum"><a name="Page_38" id="Page_38">[38]</a></span></p>
<p>»En wie uwer,&rdquo; vroeg de andere nieuweling, »mogen wij begroeten
als den dichter van de schoonste hymne aan Amon,
welke ooit in het sykomoren-land gezongen is? Wie uwer is Pentaoer?&rdquo;</p>

<p>»Die ledige stoel daar ginds,&rdquo; gaf Gagaboe ten antwoord, wijzende
op een zetel aan het benedeneinde, »staat op hem te wachten.
Hij is de jongste van ons allen, maar eene schoone toekomst
wacht hem.&rdquo;</p>

<p>»En niet minder zijne gezangen,&rdquo; voegde de oudste der uit
Chennoe gekomen geleerden er bij.</p>

<p>»Zonder twijfel,&rdquo; sprak de eerste voorzitter der Horoscopen<a name="FNanchor_33" id="FNanchor_33"></a><a href="#Footnote_33" class="fnanchor">33)</a>,
een bejaard man met een vervaarlijken grijzen kroeskop, die te
zwaar scheen voor zijn dunnen hals, waarschijnlijk zoo lang uitgerekt,
omdat zijne dagelijksche bezigheden was naar teekenen uit
te zien. »Zonder twijfel,&rdquo; zeide hij, terwijl zijne oogen in hunne
hooggewelfde kassen van fanatisme vonkelden, »hebben de goden
onzen jongen vriend rijke gaven verleend. Doch wij zullen nog
moeten afwachten hoe hij ze gebruiken zal. Ik heb bij dezen
jongeling zekere ongebondenheid van den geest opgemerkt, die
mij doet vreezen. Wanneer hij dicht, dan blijft zijne buigzame
taal wel binnen de voorgeschreven vormen, maar zijne gedachten
gaan blijkbaar veel verder. In zijn hymne, die ook voor de ooren
des volks bestemd is, vind ik uitdrukkingen, die men met den
naam van verraad aan de mysteriën zou kunnen bestempelen,
niettegenstaande nog zoo weinige maanden zijn voorbijgegaan,
sedert hij ze bezworen heeft. Daar zegt hij, en wij zingen het
hem na en de leeken hooren het:</p>

<div class="centered"><div class="poem"><div class="stanza">
<span class="i0">Eenig zijt Gij, Gij Schepper der wezens<br /></span>
<span class="i0">En alleen Gij, die &rsquo;t al maakt wat geworden is.<br /></span>
</div></div></div>

<p class="noi">En verder:</p>

<div class="centered"><div class="poem"><div class="stanza">
<span class="i0">Hij is eenig, alleen, zonder gelijken,<br /></span>
<span class="i0">Wonende in het Allerheiligste<a name="FNanchor_34" id="FNanchor_34"></a><a href="#Footnote_34" class="fnanchor">34)</a>.<br /></span>
</div></div></div>

<p>Zulke plaatsen moesten niet openlijk gezongen mogen worden,
allerminst in een tijd als de onze, nu er toch reeds zooveel nieuwigheden
uit den vreemde binnendringen, als de sprinkhaanzwermen
die uit het oosten komen.&rdquo;</p>

<p>»Dat is mij uit het hart gesproken!&rdquo; riep de schatmeester des
tempels. »Ameni heeft dezen jongeling te vroeg in de mysteriën
ingewijd.&rdquo;</p>

<p><span class="pagenum"><a name="Page_39" id="Page_39">[39]</a></span></p>

<p>»Op voordracht van mij, zijn leermeester,&rdquo; zeide Gagaboe. »Ons
gezelschap mag trotsch zijn op een medelid, dat den roem van
onzen tempel zoo schitterend verhoogt. Het volk hoort zijne hymnen,
maar dringt niet door tot den diepen zin zijner woorden.
Ik zag de leeken nooit zoo aandachtig, als toen het diep gevoelde
en schoone loflied gezongen werd bij het feest van den
trap<a name="FNanchor_35" id="FNanchor_35"></a><a href="#Footnote_35" class="fnanchor">35)</a>.&rdquo;</p>

<p>»Pentaoer was sedert lang uw lieveling,&rdquo; riep de voorzitter der
Horoscopen. »Vele dingen, die ge u van hem laat welgevallen
zoudt gij anderen niet veroorloven. Zijne hymne is in mijn oog
en ook dat van anderen een gevaarlijk gewrocht. Of kunt gij
loochenen, dat er grond bestaat om ernstig bezorgd te zijn; dat
wij dingen zien gebeuren en veranderingen plaats grijpen, die
ons in den weg treden, en eindelijk ons te machtig zullen worden,
wanneer wij ze niet onverbiddelijk bestrijden, zoolang het nog
tijd is?&rdquo;</p>

<p>»Gij draagt zand in de woestijn en strooit suiker op den honing,&rdquo;
hernam Gagaboe, en zijne lippen begonnen te beven. »Er
is thans niets meer zooals het wezen moest, en wij zullen hard
moeten vechten, niet met zwaarden, maar hiermede en daarmede&rdquo; &mdash; en
de levendige man sloeg zich terwijl hij dit zeide
op het voorhoofd en den mond. »Wie is er hier en dáar beter
toegerust dan mijn leerling? Hij zal een voorvechter zijn voor
onze zaak, een tweede Hor Hoet, die als gevleugelde zonneschijf
den booze ter aarde wierp. Daar komt gij nu en wilt hem de
vleugels binden, en zijne klauwen afsnijden! Ach, Ach! Kunt gij
mannen dan nooit leeren begrijpen, dat een leeuw harder brult
dan een kater, en de zon helderder schijnt dan eene traanlamp?
Laat mijn Pentaoer ongemoeid, zeg ik u, anders handelt gij als
de man, die zich als vrees voor tandpijn de gezonde tanden liet
uittrekken. Helaas! wij zullen in de eerst volgende jaren wat te
bijten krijgen, dat de stukken vleesch eraf vliegen en het bloed
stroomt, wanneer wij niet willen beleven, dat men ons opeet.&rdquo;</p>

<p>»De vijand is ook ons niet onbekend gebleven,&rdquo; zeide de Chennoe-priester
Toeauf, »niettegenstaande wij aan de afgelegen zuidelijke
grens des rijks veel van ons verwijderd kunnen houden,
wat in het noorden als een kanker aan ons lichaam knaagt. Het
vreemde wordt hier ternauwernood meer voor onrein en typhonisch<a name="FNanchor_36" id="FNanchor_36"></a><a href="#Footnote_36" class="fnanchor">36)</a>
gehouden.&rdquo;</p>

<p>»Ternauwernood?&rdquo; riep de voorzitter der Horoscopen. »Het<span class="pagenum"><a name="Page_40" id="Page_40">[40]</a></span>
wordt hierheen gelokt, liefgekoosd en vereerd. Evenals stof, wanneer
de heete woestijnwinden waaien door de naden van een
houten huis, zoo dringt het door tot onze zeden en in onze taal<a name="FNanchor_37" id="FNanchor_37"></a><a href="#Footnote_37" class="fnanchor">37)</a>.
Onze huizen, zelfs den tempel sluipt het binnen, en op den troon
van den navolger van Ra zetelt een afstammeling....&rdquo;</p>

<p>»Vermetele!&rdquo; zoo deed zich op eens de stem van den opperpriester
hooren, die juist de zaal was binnengekomen. »Bedwing
uw tong en waag het niet dien te gebruiken tegen hem, die
onze koning is, en als plaatsvervanger van Ra in deze landen
den scepter voert.&rdquo;</p>

<p>De voorzitter der Horoscopen zweeg en boog. Alle feestgenooten
waren inmiddels opgerezen om Ameni te begroeten, die hen
vriendelijk en vol waardigheid toeknikte. De opperpriester nam
plaats op zijn zetel, en zich tot Gagaboe wendende, vroeg hij kalm: &mdash; &ldquo;Ik
zie dat gij in eene stemming verkeert, die ons priesters
weinig voegt. Wat verstoorde het evenwicht uwer zielen?&rdquo;</p>

<p>»Wij spraken over de nieuwigheden, die met alle geweld
Egypte binnendringen, en hoe noodig het wordt hieraan weerstand
te bieden.&rdquo;</p>

<p>»Gij zult mij in de eerste gelederen zien strijden,&rdquo; zeide Ameni.</p>

<p>»Veel hebben wij reeds gedragen, doch er zijn nieuwe tijdingen
uit het noorden gekomen, die mij zeer verontrusten.&rdquo;</p>

<p>»Hebben onze troepen eene nederlaag geleden?&rdquo;</p>

<p>»Zij behielden het veld. Maar andere duizendtallen onzer landslieden
zijn in veldslagen en op marschen een offer des doods
geworden. Ramses vraagt nieuwe hulptroepen. De gids Paäker
heeft mij een brief gebracht van onzen ambtgenoot, die in de
omgeving des konings is, en den stadhouder een van den pharao
zelven, het bevel inhoudende hem vijftigduizend strijdbare mannen
te zenden. Daar echter de geheele caste der krijgslieden en
alle troepen der verbonden volken reeds onder de wapenen staan,
moeten de onderhoorigen van den tempel, die onze akkers bebouwen,
worden gelicht en naar Azië gezonden.&rdquo;</p>

<p>Bij het vernemen dezer woorden werden algemeen teekenen
van afkeuring gegeven. De voorzitter der Horoscopen stampvoette
en Gagaboe vroeg: »Wat denkt gij te doen?&rdquo;</p>

<p>»Alles gereed te maken om het koninklijk bevel uittevoeren,&rdquo;
antwoordde Ameni, »en onverwijld de hoofden van alle tempels
in de Amonstad tot eene raadsvergadering bijeen te roepen. Ieder
moet in zijn allerheiligste de godheid om wijze inzichten bidden.
Hebben wij een besluit genomen, dan zal het eerste zijn wat ons<span class="pagenum"><a name="Page_41" id="Page_41">[41]</a></span>
te doen staat, den stadhouder op onze zijde te brengen. Wie was
er gisteren tegenwoordig bij zijne gebeden?&rdquo;</p>

<p>»De beurt was aan mij,&rdquo; zeide de voorzitter der Horoscopen.</p>

<p>»Volg mij na den maaltijd in mijne woning,&rdquo; beval Ameni.
»Maar waarom mis ik onzen dichter in uwen kring?&rdquo;</p>

<p>Op ditzelfde oogenblik verscheen Pentaoer in de zaal en verzocht,
nadat hij zich ongedwongen en waardig voor de dischgenooten,
en diep voor Ameni gebogen had, hem toe te staan
den blinden Pastophoor Teta met den arts Nebsecht naar het
dochtertje van den Paraschiet te mogen zenden. Ameni gaf een
teeken van toestemming en voegde er bij: »Zij moeten zich wat
haasten. Paäker wacht hen aan de groote poort en zal hen met
mijn wagen wegbrengen.&rdquo;</p>

<p>Zoodra Pentaoer de gasten verlaten had, sprak de oudere priester
uit Chennoe, terwijl hij zich tot Ameni wendde: »Waarlijk,
heilige vader, zoo en niet anders heb ik mij uw dichter voorgesteld.
Hij gelijkt den zonnegod en zijne houding is die van een
vorst. Hij is gewis van aanzienlijke afkomst?&rdquo;</p>

<p>»Zijn vader is een eenvoudige hovenier,&rdquo; antwoordde de opperpriester,
»die het land, dat hem door onzen tempel wordt toegewezen,
ijverig en goed verzorgt. Overigens munt hij niet uit door
eene edele gestalte en is hij vrij onbeschaafd. Hij zond Pentaoer
reeds vroeg naar de school<a name="FNanchor_38" id="FNanchor_38"></a><a href="#Footnote_38" class="fnanchor">38)</a>. De knaap had een voortreffelijken
aanleg, en wij voedden hem op tot hetgeen hij nu is.&rdquo;</p>

<p>»Welke ambten bekleedt hij hier in den tempel?&rdquo;</p>

<p>»Hij geeft onderricht aan de oudste kweekelingen van de hoogeschool
in de spraakleer en de welsprekendheid. Hij is ook een
uitmuntend waarnemer van den sterrenhemel en de scherpzinnigste
onder onze droomuitleggers,&rdquo; gaf Gagaboe ten antwoord.
»Doch daar is hij weder terug. Naar wien moet Paäker onzen
stamelenden chirurg en zijn medehelper heenbrengen?&rdquo;</p>

<p>»Naar het dochtertje van den Paraschiet, dat overreden is,&rdquo;
sprak Pentaoer. »Maar wat is die gids een ruw man! Mijne
gehoorvliezen doen nog pijn van zijn stemgeluid, en hij begroette
onzen arts, alsof deze zijn slaaf ware.&rdquo;</p>

<p>»Hij was gemelijk over den last, dien de prinses hem opdroeg,&rdquo;
merkte de opperpriester vergoelijkend op. »Het is echter jammer,
dat &rsquo;s mans oprechte vroomheid tot hiertoe zijn onvriendelijken
gemoedsaard niet wat heeft verzacht.&rdquo;</p>
<p><span class="pagenum"><a name="Page_42" id="Page_42">[42]</a></span></p>
<p>»Dit is te meer te verwonderen,&rdquo; bracht een bejaarde priester
in het midden, »daar zijn broeder, die mij tot zijn leermeester
koos en ons voor eenige jaren verliet een zeer beminnelijke
jongen was, die zich gemakkelijk liet leiden.&rdquo;</p>

<p>»En zijn vader,&rdquo; voegde Ameni er bij, »was een voortreffelijk
man, kloek in het handelen, en daarbij zeer vrijzinnig.&rdquo;</p>

<p>»Zoo zal hij die kwade eigenschappen van zijne moeder geërfd
hebben.&rdquo;</p>

<p>»Ook dit is niet het geval. Zij is eene zachtaardige, voorkomende,
gevoelige vrouw.&rdquo;</p>

<p>»Moet dan,&rdquo; vroeg Pentaoer, »een kind, altijd op zijne ouders
gelijken? Men zegt toch dat de zonen van den heiligen stier nog
nooit het heilig teeken huns vaders hebben gedragen.&rdquo;</p>

<p>»Derhalve, als Paäker&rsquo;s vader een Apis was,&rdquo; zeide Gagaboe,
»dan behoorde de gids naar uw oordeel, helaas, in een boerenstal
te huis!&rdquo;</p>

<p>Pentaoer sprak niet tegen, maar vervolgde lachend: »Hij is
zichzelf gelijk gebleven, sedert hij de schoolbanken verliet, toen
zijne makkers hem wegens zijne stugheid den woudezel noemden.
Hij was sterker dan de meesten hunner, en toch kenden zij geen
grooter genot, dan hem woedend te maken.&rdquo;</p>

<p>»Kinderen zijn onmeedoogend,&rdquo; sprak de opperpriester. »Zij
letten alleen op de uitwendige verschijnselen en vragen nooit naar
hunne oorzaken. De gebrekkig ontwikkelde is in hun oog even
schuldig als de trage, en Paäker had geene eigenschappen, die
hem aanspraak konden geven op hunne toegevendheid. Ik ben
een voorstander&rdquo; &mdash; en Ameni richtte bij deze woorden zijn oog
op de priesters van Chennoe &mdash; »van vrijheid en vroolijkheid
onder onze kweekelingen, legt men hunne jeugdige dartelheid
aan banden, dan verlamt men juist hetgeen ons bij de opvoeding
het meest te stade komt. De uitspattingen van de neigingen en
driften der knapen kunnen het zekerst en het minst pijnlijk
worden uitgeroeid bij hunne wilde spelen. De schoolknaap is
de beste opvoeder van zijne makkers.&rdquo;</p>

<p>»Doch Paäker,&rdquo; merkte de priester Meriapoe aan, »is door den
overmoed zijner medescholieren niet beter geworden. In voortdurenden
strijd met hen is die onhandelbaarheid steeds toegenomen,
waardoor hij een schrik is van allen die onder hem
gesteld zijn, en vele harten van hem vervreemd.&rdquo;</p>

<p>»Hij was de ongelukkigste van het groot aantal jongens,&rdquo;
vervolgde Ameni weder, »dat aan mijne zorg werd toevertrouwd,
en ik meen de oorzaak er van doorgrond te hebben. Hij miste
den eenvoudigen kinderzin, toen hij naar zijn leeftijd nog kind
was, en de godheid onthield hem de hemelsche gave der onbedachtzaamheid.
De jeugd moet met weinig tevreden zijn, en hij<span class="pagenum"><a name="Page_43" id="Page_43">[43]</a></span>
deed reeds van kindsbeen allerlei hooge eischen gelden. De grappen
van zijne medeleerlingen nam Paäker in ernst op, hunne
scherts hield hij voor dwaasheid, hunne plagerijen voor bewijzen
van vijandschap, en zijn vader, die op het punt van opvoeding
zeer bekrompen was, prikkelde hem tot tegenstand, in plaats
van hem te leeren toegeven, meenende dat hij op deze wijze zich
zou harden tot het leven vol strijd en inspanning van een Mohar.&rdquo;</p>

<p>»Ik heb dikwijls hooren gewagen van de daden van zulk een
Mohar&rdquo;<a name="FNanchor_39" id="FNanchor_39"></a><a href="#Footnote_39" class="fnanchor">39)</a>, zeide de oudste der Chennoe-priesters. »Toch weet
ik niet juist wat zijn ambt van hem vordert.&rdquo;</p>

<p>»Hij moet,&rdquo; antwoordde Gagaboe, »met eene keurbende van
onverschrokken manschappen het vijandelijk land doorkruisen,
ten einde zich op de hoogte te stellen van den aard en het
aantal der bevolking, alsmede de richting van bergen en dalen
en den loop der rivieren onderzoeken. De waarnemingen, zorgvuldig
door hem opgeteekend, moet hij den bestuurder der
oorlogszaken<a name="FNanchor_40" id="FNanchor_40"></a><a href="#Footnote_40" class="fnanchor">40)</a> overhandigen, die daarnaar de marschen zijner
troepen regelt.&rdquo;</p>

<p>»Derhalve moet de Mohar wel zeer knap zijn, èn als krijgsman
èn als schrijver.&rdquo;</p>

<p>»Juist; en Paäkers vader is niet alleen een held maar tevens
een schrijver geweest, wiens duidelijke berichten, die blijken
droegen van groote kennis van zaken, ons in staat stelden het
land dat hij doorreisd had te overzien, als beschouwden wij het
van een bergtop. Hij was de eerste, die den naam van Mohar
ontving. De koning achtte hem zóo hoog, dat hij alleen van
hem en den bestuurder der krijgsaangelegenheden bevelen had
te wachten.&rdquo;</p>

<p>»Behoorde hij tot een adellijk geslacht?&rdquo;</p>

<p>»Tot een der oudste en edelste van het geheele land,&rdquo; antwoordde
de voorzitter der Horoscopen. »Zijn vader was de
dappere krijgsman Assa, en nadat hijzelf tot groot aanzien was
gekomen en vele schatten had verworven, huwde hij de nicht
van koning Hor-em-heb, die evengoed als de stadhouder aanspraak
op den troon zou hebben, wanneer niet de grootvader van Ramses
haar geslacht door geweld van de heerschappij had beroofd.&rdquo;</p>

<p>»Pas op uw woorden,&rdquo; zeide Ameni, den heftigen grijsaard in
de rede vallende. »Ramses I is en blijft de grootvader van den
regeerenden koning, in wiens aderen door zijne moeder het
bloed vloeit van de echte nakomelingen van den zonnegod.&rdquo;</p>

<p><span class="pagenum"><a name="Page_44" id="Page_44">[44]</a></span></p>

<p>»Maar nog meer en zuiverder stroomt het door de aderen
van den stadhouder,&rdquo; waagde de Horoscoop nog hiertegen in te
brengen.</p>

<p>»Nochtans draagt Ramses de kroon,&rdquo; riep Ameni, »en hij zal
die dragen, zoolang de goden het willen. Bedenk dat gij reeds
grijze haren hebt, en dat oproerige woorden gelijk zijn aan
vonken, die met den wind wegwaaien, doch wanneer zij ongelukkig
terecht komen, ons huis in brand kunnen steken. &mdash; Geniet
nu verder van den maaltijd, mijne vrienden, alleen
bid ik u dezen avond niet meer over den koning en de nieuwe
verordening te spreken. &mdash; Gij, Pentaoer, vervul morgen stipt
en met wijs overleg mijn bevel!&rdquo;</p>

<p>De opperpriester nam hierop van de gasten afscheid. Zoodra
de deur achter hem gesloten was, zeide de priester uit Chennoe,
Toeauf: »Wat wij zooeven omtrent den koninklijken wegwijzer,
die zulk een gewichtig ambt bekleedt, vernomen hebben, heeft
mij niet weinig verwonderd. Munt hij dan uit door bijzondere
scherpzinnigheid?&rdquo;</p>

<p>»Hij was een blokker die maar een middelmatigen aanleg
bezat.&rdquo;</p>

<p>»Is dan de waardigheid van Mohar erfelijk, evenals die van
de vorsten des rijks?&rdquo;</p>

<p>»De hemel beware ons!&rdquo;</p>

<p>»Maar hoe kon dan...?&rdquo;</p>

<p>»Het gebeurde zooals het wel meer gaat,&rdquo; viel de oude Gagaboe
den vrager in de rede. »De zoon van den wijngaardenier heeft
den mond vol druiven, en het kind van een portier weet de
sloten met woorden te openen.&rdquo;</p>

<p>»In elk geval,&rdquo; voegde een oudere priester, die tot hiertoe
gezwegen had, er bij, »heeft Paäker zich als Mohar verdienstelijk
gemaakt, en bezit hij eigenschappen, die allen lof verdienen. Hij
is taai en onvermoeid, laat zich door geen gevaar uit het veld
slaan, en onderscheidde zich reeds als knaap door zijne vroomheid
en groote werkzaamheid. Wanneer de andere scholieren hun
zakgeld naar de fruitverkoopers en suikerbakkers aan de tempelpoort
brachten, kocht hij ganzen, en wanneer zijne moeder hem
bijzonder rijkelijk met geschenken bedacht, jonge gazellen, om
die op het altaar neer te leggen voor de hemelsche goden. Geen
aanzienlijke des lands bezit een rijkere verzameling van amuletten
en godenbeeldjes. Ook nog heden moet hij onder de godsdienstigsten
worden gerekend, en de doodenoffers, die hij aan zijn
gestorven vader wijdt, zijn inderdaad koninklijk te noemen.&rdquo;</p>

<p>»Wij zijn hem voor deze gaven dank schuldig,&rdquo; zeide de
schatmeester, »ook is de wijze waarop hij zijn vader na diens
dood vereert buitengewoon, en kan niet genoeg worden geroemd.&rdquo;</p>

<p><span class="pagenum"><a name="Page_45" id="Page_45">[45]</a></span></p>

<p>»Zeker doet hij zijn best,&rdquo; zeide Gagaboe spottend, »dien vader
in alles na te volgen. Al heeft hij ook met den waardigen man
geen enkelen trek gemeen, zoo is hij toch langzamerhand wat op
hem gaan gelijken, maar helaas, gelijk een gans op een zwaan
en een uil op een arend gelijkt! Zijn vader was fier, hij is hoogmoedig;
gene was streng maar vriendelijk, deze is hard en ruw;
de eerste onderscheidde zich door waardigheid en volharding,
deze is verwaand en onbuigzaam. &rsquo;t Is waar, hij is godsdienstig
en wij kunnen zijne gaven best gebruiken. De schatmeester
heeft reden zich hierover te verblijden, en de dadels van een
vergroeiden boom smaken zoo goed als van een rechten. Doch
als ik de godheid was, dan zou mij zijne vroomheid niet meer
waard zijn dan de veder van een hoppe. Want hoe ziet het er
uit in het hart van hem, die deze offers brengt, ach, hoe ziet
het er uit! De storm en de wolken staan onder het bestuur van
Seth, en daar binnen, dáar, dáar&rdquo; &mdash; en de oude priester sloeg
zich op zijn breede borst, &mdash; »dáar kookt en schuimt het en
er is geen plekje zoo groot als deze tarwekoek te vinden, geen
plekje van den helderen, blauwen hemel van Ra, zooals zich
die vriendelijk en rein moet afspiegelen in de ziel van den waarlijk
vrome.&rdquo;</p>

<p>»Hebt gij zijn hart doorgrond?&rdquo; vroeg de Horoscoop.</p>

<p>»Zoo goed als dezen beker,&rdquo; antwoordde Gagaboe, terwijl hij
den rand van de blanke schaal op zijn nagel drukte. »Sedert
vijftien jaren onafgebroken! Deze man heeft ons diensten bewezen;
hij dient ons nog en zal het verder doen. Onze artsen gebruiken
ook bittere gal van visschen en doodelijke vergiften als
geneesmiddelen, en lieden van dit slag....&rdquo;</p>

<p>»Het is haat die u zoo doet spreken,&rdquo; viel de Horoscoop den
opgewonden grijsaard in de rede.</p>

<p>»Haat?&rdquo; herhaalde deze, terwijl zijne lippen begonnen te beven.
»Haat?&rdquo; &mdash; en hij sloeg zich met de vuist op de breede borst. »Ja,
hij is geen vreemde gast in mijn ouden boezem. Doch, Horoscoop,
open uwe ooren, en gij anderen ook, gij allen moet mij hooren!
Ik ken tweeërlei soort van haat. De eene is die van den mensch
tegen zijn evenmensch, en deze heb ik gekneveld, gedood, verstikt,
vernietigd, helaas, eerst na een zwaren strijd! Voor jaren heb
ik ook zijn bitterheid beproefd en gedaan als de wespen, die,
ofschoon zij weten dat zij er het leven bij inschieten als zij
steken, nochtans hun angel gebruiken. Vele levensdagen zijn
mij echter ten deel gevallen, namelijk om wijsheid te leeren, en
thans weet ik dat van alle driften, die ons hart bewegen, er
éene geheel aan Seth, dus gansch en al aan den booze behoort,
en dat is de haat jegens zijn evenmensch. De hebzucht kan tot
vlijt aansporen, uit zinnelijke begeerlijkheid nog eene edele vrucht<span class="pagenum"><a name="Page_46" id="Page_46">[46]</a></span>
geboren worden; maar de haat is een verwoester, en in elk
hart dat er van vervuld is groeit al wat edel is, in plaats van
naar het licht, naar beneden in het donker. De godheid kan
alles vergeven, alleen dien haat niet! &mdash; Doch er is eene andere
soort van haat, die de hemelsche goden niet ongevallig is, en
die gij koesteren moogt, gelijk ik dien niet gaarne in mijn
borst zou missen; het is de haat tegen alles wat het licht verhindert
door te breken, wat aan het goede en reine in den
weg staat, de haat van Horus tegen Seth. De goden mogen mij
straffen wanneer ik den gids Paäker, wiens vader mijn vriend
was, haat. Maar de geesten der duisternis mogen dit oude hart
uit mijn boezem scheuren, wanneer het geen afschuw gevoelt van
den onreinen hebzuchtigen offeraar, die het geluk dezer aarde
van de goden wil koopen voor schenkels van dieren en kannen
met wijn, gelijk men door loven en bieden een rok en een ezel
verkwanselt, en wiens ziel bewogen wordt door schandelijke drijfveeren. &mdash; Ziet,
Paäker&rsquo;s offeranden kunnen de goden niet meer
verblijden, dan u, Horoscoop, een kruik rozenolie, waarin schorpioenen,
duizendpooten en giftige slangen zwemmen. Langen tijd
was ik getuige van de gebeden van dezen man, en nooit hoorde
ik hem smeeken om edele goederen, wel duizendmaal om het verderf
van menschen, die hij haat.&rdquo;</p>

<p>»In de heiligste gebeden uit den ouden tijd,&rdquo; sprak de Horoscoop,
»werden de goden toch wel aangeroepen, opdat wij den
voet mochten zetten op den nek onzer vijanden. Bovendien hoorde
ik Paäker niet zelden met innig gevoel bidden voor het welzijn
zijner ouders.&rdquo;</p>

<p>»Gij zijt een priester, een ingewijde,&rdquo; riep Gagaboe, »en helaas,
gij weet niet of wilt niet weten, dat met de vijanden, om
wier ondergang wij bidden, slechts de demonen der duisternis
en de buitenlandsche volken die Egypte bedreigen zijn bedoeld?
Paäker heeft voor zijne ouders gebeden? Dat zal hij ook voor
zijne kinderen doen, want zij zullen zijne toekomst zijn, gelijk
zijne ouders zijn verleden. Als hij eene vrouw had, dan zouden
ook haar zijne offers gelden, want zij zou de helft uitmaken van
zijn eigen bestaan.&rdquo;</p>

<p>»En niettegenstaande dit alles,&rdquo; hernam de Horoscoop Septah,
»beoordeelt gij den gids te hard. Hoewel hij onder een gelukkig
gesternte geboren werd, hebben de Hathors hem toch alles ontzegd,
wat hem eene gelukkige jeugd kon schenken. De vijand
wiens ondergang hij afsmeekte, was Mena, &rsquo;s konings wagenmenner.
Inderdaad, hij zou bovenmenschelijk of onmannelijk zwak
gehandeld hebben, wanneer hij den man iets goeds had toegewenscht,
door wien hem de schoone vrouw werd ontroofd, die
voor hem was bestemd.&rdquo;</p>

<p><span class="pagenum"><a name="Page_47" id="Page_47">[47]</a></span></p>

<p>»Hoe heeft zoo iets kunnen gebeuren,&rdquo; vroeg een der priesters
uit Chennoe. »Eene verloving is immers heilig<a name="FNanchor_41" id="FNanchor_41"></a><a href="#Footnote_41" class="fnanchor">41)</a>?&rdquo;</p>

<p>»Paäker,&rdquo; antwoordde de Horoscoop, »hoe stijf overigens, was
hartstochtelijk verliefd op zijn nichtje Nefert, het aanminnigste
meisje uit geheel Thebe. Zij was de dochter van Katoeti, de
zuster zijner moeder, en hem als vrouw toegezegd. Hij was aan
haar gehecht met geheel zijne ziel. Daar werd zijn vader, dien
hij begeleidde op al zijne tochten, in Syrië doodelijk gewond.
De koning stond aan het sterfbed van den held, ving de laatste
bede op van zijne lippen, en begiftigde Paäker met zijn ambt.
Deze bracht de mummie zijns vaders naar Thebe, liet dien vorstelijk
ter aarde bestellen, en moest, vóordat de rouwtijd ten
einde was, naar Syrië terug. Daar vond hij handen vol werk,
want terwijl de koning naar Egypte was teruggekeerd, moest
hij het nieuwe gebied doortrekken en opnemen. Eindelijk mocht
ook hij het oorlogstooneel verlaten, zich vleiende dat hij nu weldra
met Nefert in het huwelijk zou treden. Hij joeg zijne rossen
bijna dood, om het doel van zijn smachtend verlangen des te
sneller te bereiken. Hoe bitter was hij teleurgesteld, toen hij reeds
in de Ramses-stad Tanis moest vernemen, dat de hem toegezegde
nicht de vrouw was geworden van een ander, den schoonsten
en dappersten in het leger, van den edelen Mena. Hoe kostbaarder
het voorwerp is, op welks bezit wij hadden gehoopt,
des te rechtmatiger is de toorn die ons bezielt tegen den man,
die het ons betwist, ja het voor zich weet te verkrijgen. Paäker
had kikvorschenbloed in zijne aderen moeten hebben, wanneer
hij Mena dit vergeven had, in plaats van hem te haten. De runderen,
die hij onze goden ten offer heeft gebracht, om hun wraak
af te smeeken over den roover van zijn levensgeluk, zijn reeds bij
honderden te tellen.&rdquo;</p>

<p>»Als gij ze hebt aangenomen,&rdquo; hernam Gagaboe, »terwijl gij
wist waarvoor ze dienen moesten, dan hebt gij onverstandig en
niet recht gehandeld. Ware ik een leek, ik zou mij wel wachten
eene godheid te dienen, die zich voor loon laat vinden, om toe
te geven aan de onreinste van alle menschelijke driften. Nochtans,
de alwijze geest, die liefderijk de wereld regeert naar eeuwig
wijze wetten, weet niets van alle deze offers, wier geur alleen
het reukorgaan van den booze prikkelt. De schatmeester verheugde
zich, zoo vaak men het gezonde blanke vee onze stallen<span class="pagenum"><a name="Page_48" id="Page_48">[48]</a></span>
binnendreef, maar Seth wreef zich in de roode handen<a name="FNanchor_42" id="FNanchor_42"></a><a href="#Footnote_42" class="fnanchor">42)</a>, toen
hij het aannam! Vrienden, ik heb de verwenschingen mede aangehoord,
die Paäker als spoeling, dat men den zwijnen voorzet,
over onze reine altaren heeft uitgegoten. De pest en etterbuilen,
jammer en dood heeft hij over Mena afgebeden, en de arme,
lieve vrouw, wie ik het waarlijk niet euvel kan duiden, dat zij
aan een strijdhengst boven een nijlpaard, aan een Mena boven
een Paäker de voorkeur heeft gegeven, wenschte hij onvruchtbaarheid
en het bitterst zieleleed toe.&rdquo;</p>

<p>»De hemelsche goden,&rdquo; merkte de schatmeester op, »schijnen
echter zijne klachten niet zoo onbillijk gevonden te hebben, en
het breken van zulk eene verloving strenger op te vatten dan gij.
Nefert heeft in de vier jaren van haar huwelijk maar enkele
weken het bijzijn van haar grooten man genoten, en zij bleef
kinderloos. Het is mij een raadsel, Gagaboe, hoe gij, die gewoon
zijt de verdediging op u te nemen van anderen, waarover wij
allen het doemvonnis uitspreken, een der grootste weldoeners
van onzen tempel zoo zonder eenige verschooning veroordeelen
kunt.&rdquo;</p>

<p>»Het is voor mij minder mogelijk om te begrijpen,&rdquo; hernam
de oude, »hoe gij, die anders zoo gaarne vonnist, dezen, juist
dezen, &mdash; noem hem zoo ge wilt &mdash; met zooveel ijver tracht vrij
te pleiten.&rdquo;</p>

<p>»Wij kunnen hem in dezen tijd niet missen,&rdquo; zeide de Horoscoop.</p>

<p>»Toegegeven,&rdquo; gaf Gagaboe hierop ten antwoord, terwijl hij
zachter begon te spreken. »Zelfs ik denk hem nog te gebruiken,
evenals de opperpriester sedert jaren van hem partij heeft
getrokken in het belang onzer zaak, die door gevaren wordt bedreigd.
Ook een smerige weg is goed, als hij tot het doel leidt.
Voert ook de godheid ons niet vaak door het kwade tot het heil?
Maar moeten wij daarom het slechte goed en het kromme recht
noemen? Bedien u van den gids zooveel gij wilt, vergeet echter
niet, terwijl hij u door zijne gaven verplicht, hem te beoordeelen
naar zijne gevoelens en daden, wanneer gij althans aanspraak
wilt maken op den naam van ingewijden en verlichten. Laat hem
al zijn vee naar den tempel drijven en al zijn goud in onze schatkamer
werpen, maar bezoedel u niet door de gedachte, dat offers
met zulk een hart en zoodanige handen der godheid welgevallig
zijn! Voor alles,&rdquo; &mdash; en er was oprechtheid en hartelijkheid in<span class="pagenum"><a name="Page_49" id="Page_49">[49]</a></span>
den toon, waarop de grijsaard deze woorden uitsprak, »voor alles:
spiegelt den man, die zoo jammerlijk dwaalt, toch niet voor,
gelijk gij tot hiertoe hebt gedaan, dat hij op den rechten weg
is. Immers, mijne vrienden, het is uwe, het is ons aller duurste
plicht, de zielen dergenen, die zich aan ons toevertrouwen, op te
leiden, tot hetgeen waarlijk goed en recht is.&rdquo;</p>

<p>»O mijn leermeester,&rdquo; riep nu Pentaoer, »hoe beminnelijk zijt
gij in uwe gestrengheid!&rdquo;</p>

<p>»Ik toonde u de afzichtelijke zweren van dezen man,&rdquo; sprak
de grijsaard, terwijl hij opstond en zich gereed maakte de zaal te
verlaten, »uw lof zal ze verharden, uwe berisping zal ze genezen.
Overigens, verkiest gij in dezen uw plicht niet te doen, weet dan,
dat de oude Gagaboe op zekeren dag zal komen met zijn mes;
dat hij den kranke zal aangrijpen en snijden.&rdquo;</p>

<p>De Horoscoop had onder deze woorden van den grijsaard meermalen
de schouders opgehaald. Hij zeide nu, zich tot een der
priesters uit Chennoe wendende: »Gagaboe is een oude kitteloorige
driftkop, en gij hebt uit zijn mond eene predikatie gehoord,
zooals men ze zeker ook bij u wel houdt voor de jonge schrijvers,
die tot zielzorgers worden opgeleid. Hij meent het best, maar hij
vergeet licht het groote ter wille van het kleine. Ameni zal het
u aan het verstand brengen, dat het ook bij ons op tien, zelfs op
honderd zielen niet aankomt, wanneer het algemeen belang er
mede gemoeid is.&rdquo;</p>

<div class="footnotes">

<div class="footnote">
<p><a name="Footnote_29" id="Footnote_29"></a><a href="#FNanchor_29"><span class="label">29)</span></a> Gelegen bij eene stroomversmalling van den Nijl, niet verre van de
Nubische grenzen, tegenwoordig Gebel Silsileh geheeten, oudtijds beroemd
door eene bloeiende priesterschool.</p>
</div>

<div class="footnote">
<p><a name="Footnote_30" id="Footnote_30"></a><a href="#FNanchor_30"><span class="label">30)</span></a> De gazellen werden tot huisdieren getemd. Op de monumenten vinden
wij ze onder de kudden van rijke Egyptenaars en onder het slachtvee. Dit
gastmaal is beschreven naar de afbeeldingen, zooals men er vele in de
graven heeft aangetroffen.</p>
</div>

<div class="footnote">
<p><a name="Footnote_31" id="Footnote_31"></a><a href="#FNanchor_31"><span class="label">31)</span></a> De kelders zijn in Egypte heet, men kan den wijn dus het best in
de schaduw van luchtige schuren bewaren.</p>
</div>

<div class="footnote">
<p><a name="Footnote_32" id="Footnote_32"></a><a href="#FNanchor_32"><span class="label">32)</span></a> Sommigen zijn bewaard gebleven.</p>
</div>

<div class="footnote">
<p><a name="Footnote_33" id="Footnote_33"></a><a href="#FNanchor_33"><span class="label">33)</span></a> Leden van eene priesterorde in de Egyptische hiërarchie, die zich met
de studie der hemellichamen, tijdrekenkundige verklaring van uurteekens,
enz. bezig hield.</p>
</div>

<div class="footnote">
<p><a name="Footnote_34" id="Footnote_34"></a><a href="#FNanchor_34"><span class="label">34)</span></a> Uit de hymne van Amon, bewaard op een papyrus, die te Boelaq aanwezig
is. Grebaut en L. Stern hebben dien verklaard.</p>
</div>

<div class="footnote">
<p><a name="Footnote_35" id="Footnote_35"></a><a href="#FNanchor_35"><span class="label">35)</span></a> Een groot feest, dat bijzonder luisterrijk werd gevierd in de Nekropolis,
in den tempel van Medinet Haboe.</p>
</div>

<div class="footnote">
<p><a name="Footnote_36" id="Footnote_36"></a><a href="#FNanchor_36"><span class="label">36)</span></a> Wat Typhon of Seth toebehoort.</p>
</div>

<div class="footnote">
<p><a name="Footnote_37" id="Footnote_37"></a><a href="#FNanchor_37"><span class="label">37)</span></a> In geen tijdperk gebruikten de Egyptische schrijvers meer vreemde
Semitische woorden, dan onder de regeering van Ramses II en zijn zoon
Mernephtah.</p>
</div>

<div class="footnote">
<p><a name="Footnote_38" id="Footnote_38"></a><a href="#FNanchor_38"><span class="label">38)</span></a> Het blijkt uit meer dan éen papyrus met zekerheid, dat ook de zonen
van mindere lieden, in zooverre zij aan de gestelde bepalingen voldeden,
in den priesterstand konden opgenomen worden. Afgeslotene casten,
zooals de Indiërs, hadden de Egyptenaars niet.</p>
</div>

<div class="footnote">
<p><a name="Footnote_39" id="Footnote_39"></a><a href="#FNanchor_39"><span class="label">39)</span></a> Wij kennen de zware taak van den Mohar (held) en zijne verplichtingen
nauwkeurig uit den papyrus-Anastasi I in het Britsch Museum, voortreffelijk
uitgegeven door F. Chabas in zijne <cite>Voyage d&rsquo;un Egyptien</cite>.</p>
</div>

<div class="footnote">
<p><a name="Footnote_40" id="Footnote_40"></a><a href="#FNanchor_40"><span class="label">40)</span></a> Men kan hem met onzen minister van oorlog vergelijken. Reeds in
den vroegsten tijd komt deze waardigheid op de gedenkteekenen voor.</p>
</div>

<div class="footnote">
<p><a name="Footnote_41" id="Footnote_41"></a><a href="#FNanchor_41"><span class="label">41)</span></a> In den demotischen papyrus, die te Boelaq wordt bewaard en het eerst
door H. Brugsch werd uitgegeven (de Roman van Setnau) heet het: &bdquo;Is
het niet de wet, die de een aan den ander verbindt?&rdquo; Van bruiden wordt
o. a. gewag gemaakt op den sarkofaag van Oennefer te Boelaq.</p>
</div>

<div class="footnote">
<p><a name="Footnote_42" id="Footnote_42"></a><a href="#FNanchor_42"><span class="label">42)</span></a> Rood was de kleur voor Seth-Typhon. Het booze en schadelijke wordt
ook in de papyrus-Ebers het roode genoemd. Roodharige menschen waren
typhonisch.</p>
</div></div>

<hr class="l1" />

<p><span class="pagenum"><a name="Page_50" id="Page_50">[50]</a></span></p>


<h3><a name="I_05" id="I_05"></a>VIJFDE HOOFDSTUK.</h3>

<hr class="l4" />

<p>De nacht, waarin de prinses Bent-Anat met haar gevolg aan
de poort van het Seti-huis had geklopt, was voorbijgegaan. De
geurige frischheid van den vroegen morgenstond werd reeds vervangen
door een gloed, die het donkerblauw onbewolkt hemelgewelf
als eene sterk verhitte stalen klok begon uit te stralen.
Het menschelijk oog was niet meer in staat op te zien naar dien
kolossalen vuurbol in de hoogte, die zijn stralen deed breken in
het fijne blinkende stof, dat heen woei over de aan graven zoo
rijke helling van het gebergte, waardoor de doodenstad aan de
westzijde werd afgesloten. De kalkrotsen weerkaatsten een verblindend
licht; de atmosfeer trilde, gelijk de verhitte lucht boven
een gasvlam; de schaduwen werden steeds kleiner, maar des te
scherper hare omtrekken.</p>

<p>Alle dieren, die wij aan den avond de Nekropolis zagen bevolken,
hadden zich in hunne schuilhoeken teruggetrokken. De
mensch alleen trotseerde den gloed van den zomerdag. Onverpoosd
verrichtte hij zijn dagwerk, nu en dan voor eenige oogenblikken
zijn gereedschap uit de hand leggende, om een weinig
adem te scheppen, wanneer een verkwikkende luchtstroom uit
de richting van den sterk gezwollen vloed zijne slapen kwam
afkoelen. De haven, waar de vaartuigen die van het oostelijk-Thebe
kwamen, gewoon waren te landen, was opgevuld met
feestelijk getooide barken en booten voor het verkeer bestemd.
De manschappen van die booten, roeiers en stuurlieden van aanzienlijke
afkomst, die tot den priesterstand behoorden, namen een
weinig rust, want de gasten, die zij hadden overgezet, gingen
thans in lange optochten naar de graven. Onder de breede schaduw
van eene sykomore had een koopman in eetwaren, geestrijke
dranken en azijn om het water te verkoelen, zijn tafel opgeslagen,
en in zijne nabijheid schreeuwden en kibbelden schippers en opzichters,<span class="pagenum"><a name="Page_51" id="Page_51">[51]</a></span>
die druk in de weer waren met het mora-spel<a name="FNanchor_43" id="FNanchor_43"></a><a href="#Footnote_43" class="fnanchor">43)</a>. Ettelijke
matrozen lagen te slapen, deels op het dek hunner vaartuigen,
deels aan den oever, hier onder het weinig beschuttend
bladerendak van een palmboom, dáar midden in de zon, voor welker
stralen zij zich wisten te beschutten door den katoenen doek,
die hun tot mantel diende, over het gezicht te trekken. Tusschen
dezen wandelden in lange rijen, éen voor éen achter elkaar, bruine
en zwarte lijfeigenen en slaven, gebogen onder zware lasten. Zij
droegen wat aan de tempels geleverd moest worden, de offergaven
en de waren, die door de handelaars in de Nekropolis
waren besteld. Metselaars trokken op sleden de vierkante steenblokken,
die uit de groeven van Chennoe en Soean<a name="FNanchor_44" id="FNanchor_44"></a><a href="#Footnote_44" class="fnanchor">44)</a> waren aangekomen,
naar de plaats waar de grondslagen waren gelegd
voor een nieuwen tempel. Eenige handlangers goten water onder
de sleden, opdat het zwaar belaste uitgedroogde hout niet door
de wrijving mocht ontvlammen. Al deze werklieden werden door
een opzichter met stokken voortgedreven. Allen zongen bij den
arbeid zoo goed zij konden, doch ook de stemmen dergenen die
den toon aangaven, hoewel zij zich des avonds luid genoeg
deden hooren, wanneer na een sober maal de tijd der rust was
aangebroken, klonken thans dof en heesch. De schier verdroogde
stembanden weigerden tegen den middag hun dienst. Dichte
zwermen van muggen volgden en plaagden de arme schepsels,
die echter even ongevoelig schenen te zijn voor de steken der
insekten als voor de slagen hunner aanvoerders. De hitte bleek
al hun weerstandbiedende kracht te hebben gebroken. Als de
muggen in het midden van de doodenstad hen verlieten, kwamen
de vliegen en wespen, die bij duizenden gonsden rondom de
slachtbanken, gaarkeukens, vischbakkerijen en de winkels waar
vleesch, groenten, honig, gebak en drank te koop werden geboden.
Het ging daar levendig toe, niettegenstaande de zonnegloed
tegen den middag ondraaglijker werd, en de sterk verhitte
lucht, verzadigd van stof en allerlei geuren, de ademhaling schier
belemmerde.</p>

<p>Hoe dichter men de Libysche bergen naderde, des te stiller
werd het. In het breede noordwestelijke dal, aan welks zuidelijke<span class="pagenum"><a name="Page_52" id="Page_52">[52]</a></span>
helling de vader van den thans regeerenden koning eene
diepe grafkamer had doen uithouwen, en waar de steenhouwers
reeds bezig waren een rotsgraf voor den tegenwoordigen pharao
in gereedheid te brengen, heerschte de rust des doods. Een pas
aangelegde rijweg voerde naar deze rotskloof met haar steile
gele en bruine wanden, waarop de zon enkele plekken had zwart
gezengd, en die als de in den nacht uit de graven opstijgende
geesten, van hun schaduw schenen beroofd te zijn. Rotsblokken
vormden aan den ingang van dit dal eene soort van
poort. Ondanks de middaghitte, ging er op dit oogenblik eene
kleine schaar van meerendeels schitterend gekleede menschen
doorheen. Vier opgeschoten knapen of jongelingen liepen vooruit.
Hunne eenige kleeding bestond in een om de lendenen geslagen
schort en een met gouddraad doorwerkten hoofddoek, die tot den
rug afhing. De zonnestralen spiegelden zich in de gladde, roodbruine,
vochtige huid van deze stafdragers, wier veerkrachtige
naakte voeten nauwelijks met de steenen van den bodem in aanraking
schenen te komen. Zij werden gevolgd door een sierlijken
tweewielige wagen, waarvoor twee bruine paarden lustig draafden,
terwijl roode en blauwe vederbossen op hunne koppen wiegelden.
Hunne edele houding, de fiere buiging van den hals en de rustelooze
beweging der staarten scheen te verraden, dat zij trotscher
waren op de rijk met zilver, blauw en purper bestikte
schabrakken en de gouden sieraden die hen tooiden, dan op de
schoone koninklijke maagd, Bent-Anat, de dochter van Ramses,
wier kleine hand hen leidde met bijna onmerkbare bewegingen,
terwijl het minste geluid uit haar mond hen de dunne ooren
deed opsteken. Twee jonge mannen, gekleed als de voorloopers,
volgden den wagen, en beschermden het gelaat van hun gebiedster
tegen de zonnestralen met breede aan lange stokken
bevestigde waaiers, die uit sneeuwwitte struisvederen waren saamgesteld.</p>

<p>Zoolang de breedte van den weg het toeliet, werd Nefert, de
gemalin van Mena, in haar vergulden draagstoel aan de zijde
van Bent-Anat gedragen door acht roodbruine mannen, die in
snellen regelmatigen loop niet gewoon waren onder te doen voor
de dravende rossen en de slanke waaierdragers. Beiden vrouwen,
die wij nu voor het eerst in het volle daglicht kunnen beschouwen,
waren buitengemeen schoon, maar elke op eene andere
wijze. De vrouw van Mena zag er nog uit als een meisje. Onder
de lange wimpers keken een paar groote ovale oogen uit, nu eens
met verwondering, dan weer droomerig. Hare nauwelijks middelmatige
goedgevormde gestalte was meer gevuld geworden, zonder
iets van hare vroegere sierlijkheid te verliezen. Er vloeide geen
drupje bloed in hare aderen, dat niet zuiver Egyptisch was, gelijk<span class="pagenum"><a name="Page_53" id="Page_53">[53]</a></span>
blijken kon uit de donkere huidkleur van frisch en gelijkmatig
incarnaat, die het midden hield tusschen helder goudgeel en
donkerbruin, welke kleur nog heden de Abessinische meisjes
zoo schoon staat. Ook haar rechte neus, haar schoongevormd
voorhoofd, haar gladde ravenzwarte haren, benevens de fijnheid
der met gouden banden getooide polsen en enkels, waren
hiervoor onloochenbare bewijzen. De maagdelijke koningsdochter
daarentegen had ter nauwernood den leeftijd van negentien
jaren bereikt; toch spraken houding en gelaat van meer vrouwelijk
zelfbewustzijn. Zij was bijna een hoofd langer dan hare
vriendin. Haar huidkleur was lichter. In den opslag harer goedige
heldere blauwe oogen lag iets dweperigs, maar ook kloek verstand
en vaste wil. Zij had een edel fijn besneden profiel, zóo
gelijk aan dat haars vaders, als een schoon landschap in den
zachten maneschijn, die de scherpe lijnen afrondt, vergeleken
bij hetzelfde landschap in den helderen middagglans. Haar zacht
gebogen neus was het erfdeel harer Semitische voorouders<a name="FNanchor_45" id="FNanchor_45"></a><a href="#Footnote_45" class="fnanchor">45)</a> en
hetzelfde mocht ook gelden van haar dicht zachtgolvend donkerbruin
hoofdhaar dat nu door een zijden doek met blauwe en
witte strepen was gedekt. De zorgvuldig gelegde plooien werden
saamgehouden door een gouden band, in het midden waarvan
de met een robijnen schijf gekroonde kop van een gehoornde
Uraeusslang prijkte<a name="FNanchor_46" id="FNanchor_46"></a><a href="#Footnote_46" class="fnanchor">46)</a>. Van den linkerslaap van het hoofd hing
eene zware met gouddraad doorweven vlecht tot op de borst af,
als teeken van hare vorstelijke geboorte. Zij droeg een purperen
kleed van bijna doorzichtig fijn weefsel, dat door een gouden
gordel en breede draagbanden werd opgehouden. Om haar hals
hing, gelijk een breede kraag, een halsband van paarlen en
kostbare edelgesteenten, die neerviel op haar schoon gevormde
borst. Achter de prinses stond haar wagenmenner, een oud
krijgsman van aanzienlijke afkomst.</p>

<p>Achter de vorstelijke vrouwen nu volgden drie draagstoelen
met hofbeambten, twee in elke, en verder een twaalftal slaven,
gereed om te helpen, zoo vaak dit noodig mocht zijn. De trein
werd gesloten door een troep stokdragers, ten einde de tragen
voort te drijven, en door eenige lichtgewapende, slechts met een
schort en een hoofddoek gekleedde soldaten. Zij droegen in den<span class="pagenum"><a name="Page_54" id="Page_54">[54]</a></span>
gordel een zwaard, dat veel op een dolk geleek, eene bijl in de
rechter en, ten teeken dat zij enkel in vrede dienst deden, een
palmtak in de linkerhand. Kleine meisjes in lange wijde kleederen
zwermden om den stoet, die in snellen draf voortijlde,
gelijk dolfijnen om een zeeschip. Zij droegen waterkruikjes op de
schrandere kopjes, om op een wenk bij de hand te zijn, zoodra
iemand verlangde te drinken. Met de vlugheid van gazellen vlogen
zij vaak de dravende paarden vooruit, en het was de moeite
waard bij de grootste onder haar de sierlijke buiging op te
merken van den arm, die de kruik in evenwicht hield. De hovelingen,
die evenzeer door luchtige waaiers werden overschaduwd
en afgekoeld, zoodat de middaghitte zich bijna niet deed gevoelen,
spraken onder elkander met rustige langwijligheid over onverschillige
onderwerpen. De prinses beklaagde hare paarden, die
voortdurend werden geplaagd door lastige horsels, terwijl voorloopers
en soldaten, de dragers van waaiers en draagstoelen, de
kinderen met hunne kruikjes en kuchende huisslaven, gedwongen
waren onder de stralen der middagzon hunne krachten zóo in
te spannen in dienst hunner meesteres, dat hunne pezen dreigden
te springen en hunne longen te bersten.</p>

<p>Ter plaatse waar de weg wat breeder werd, waar aan de
rechterzijde de ingang was tot het sterk gebogen zijdal, waarin
de laatste koningen van het onttroonde koningshuis begraven
waren, hield de trein eensklaps stil, en wel op een teeken van
Paäker, die de prinses te gemoet reed. Hij mende zijne vurige
zwarte Syrische paarden met zulk een stevige hand, dat het
bloedig schuim van hun gebit droop. Nadat de Mohar de teugels
aan een dienaar had overgegeven, sprong hij van den wagen
en zeide na de gewone plichtplegingen: »Hier, in dit dal is
het nest van dat afzichtelijk slag van menschen, waaraan gij,
prinses, voornemens zijt zulk een hooge eer te bewijzen. Vergun
mij, dat ik als gids u vooruitrijd. Wij zijn binnen weinige
minuten aan ons doel.&rdquo;</p>

<p>»Dan zullen wij te voet gaan,&rdquo; zeide de prinses, »en ons
gevolg hier achterlaten.&rdquo;</p>

<p>Paäker boog. Bent-Anat wierp haar wagenmenner de teugels
toe en steeg van den wagen. De vrouw van Mena en de hovelingen
verlieten hunne draagstoelen. Reeds maakten de waaierdragers
en kamerheeren zich gereed om hunne meesteres in het
dwarsdal te geleiden, toen zij zich omwendde en beval: »Gij
blijft terug, allen; alleen Paäker en Nefert zullen met mij gaan.&rdquo;</p>

<p>De prinses vloog met haastige schreden over den effen bodem
van de rotskloof, waarin de zonnestralen schier loodrecht nedervielen;
zij matigde echter haren tred, zoodra zij bemerkte, dat de
zwakkere Nefert moeite had haar te volgen. Bij eene bocht van<span class="pagenum"><a name="Page_55" id="Page_55">[55]</a></span>
den weg bleef de Mohar staan. Ook Bent-Anat en Nefert gingen
niet verder. Geen van beiden had gedurende deze wandeling een
woord gesproken. Het dal was doodstil en geheel verlaten. Op
den uitersten rand van den loodrechten bergwand aan de rechterzijde,
zat eene lange rij gieren, bewegingloos, als had de middaghitte
de kracht hunner vleugels verlamd. Paäker maakte eene
buiging voor de dieren, die aan de groote godin van Thebe geheiligd
waren<a name="FNanchor_47" id="FNanchor_47"></a><a href="#Footnote_47" class="fnanchor">47)</a>, en de beide vrouwen deden zwijgend evenals hij.</p>

<p>»Dáar,&rdquo; sprak Mohar kortaf, terwijl hij met den vinger
wees op twee hutten, die vlak tegen den linkerwand van het dal
uit tegels van gedroogd Nijlleem waren gebouwd, »dáar, die er
het best uitziet, naast die rotsholte.&rdquo;</p>

<p>Bent-Anat liep met een kloppend hart naar deze stulp. Paäker
liet de vrouwen vooruitgaan. Nog weinige schreden en zij stonden
voor een heining, ruw uit rietstaven, palmtakken, doornstruiken
en maïsstroo saamgevlochten. Hartverscheurende jammerkreten,
die uit de hut kwamen, deden de lucht trillen, zoodat
de vrouwen huiverden verder te gaan. Nefert beefde en
klemde zich vast aan hare vriendin, die sterker was, ofschoon
zij meende ook het hart der prinses sneller te hooren kloppen.
Beiden stonden enkele oogenblikken als aan den grond genageld;
toen riep de prinses den Mohar en zeide: »Ga gij ons voor in
de hut.&rdquo;</p>

<p>Paäker antwoordde, zich diep buigende: »Ik zal den man roepen.
Wij zullen het immers niet wagen zijn drempel te overschrijden?
Gij weet dat zulk eene daad ons verontreinigen zou.&rdquo;</p>

<p>Nefert zag Bent-Anat smeekend aan; deze sprak echter op
bevelenden toon: »Ga mij voor, ik vrees zulk eene verontreiniging
niet.&rdquo;</p>

<p>De Mohar bleef nog altijd dralen, en vroeg: »Wilt gij de goden
vertoornen en u zelve....&rdquo;</p>

<p>Doch de prinses gunde hem geen tijd om uit te spreken; zij
wenkte Nefert, die verbaasd een afwerend gebaar met de handen
maakte, haalde toen de schouders op, liet hare gezellin bij
den Mohar achter, en trad door eene opening in de heg een
kleinen tuin binnen. Daar lagen een paar bruine geiten; er stond
een ezel met de voorpooten aan elkander gebonden, en eenige
kippen, die vruchteloos naar voeder zochten, liepen het stof op
te krabbelen. Weldra stond zij alleen voor de geopende deur
van de hut, waarin de Paraschiet woonde. Niemand merkte haar
op, zij echter kon hare oogen, aan pracht en orde gewoon, niet<span class="pagenum"><a name="Page_56" id="Page_56">[56]</a></span>
afwenden van dit somber maar zoo eigenaardig tooneel, dat thans
haar gansch en al boeide. Eindelijk naderde zij de deur, die te
laag was voor hare hooge gestalte. Haar hart kromp ineen;
zij had wel gewenscht zich te kunnen verkleinen en onkenbaar
maken door het gewaad van een bedelaar, in plaats van te schitteren
met prachtige sieraden. Of stond zij niet gereed met goud
en edelgesteenten behangen deze stulp te betreden, als om den
arme te bespotten, gelijk een tyran, die, terwijl hij zich zit te
vergasten aan tafels, die schier bezwijken onder den last der
spijzen, den bedelaar dwingt toe te zien? Het kon hare fijngevoelige
ziel niet ontgaan, dat hare verschijning aan deze plaats
in bittere disharmonie was met hare omgeving. Deze wanklank
deed haar pijnlijk aan, want zij mocht zich niet ontveinzen, dat
ellende en uiterlijke geringheid hier het recht hadden den boventoon
te voeren, en dat al hare heerlijkheid geen bijzonder verheven
figuur zou maken onder al die nietigheden, te midden van stof,
rook en jammer, ja zeer onevenredig en ergerlijk zou uitsteken,
gelijk een reus onder dwergen. Zij was echter reeds te ver gegaan
om terug te keeren, hoe gaarne zij het ook gedaan had.
Hoe langer zij in deze hut keek, des te dieper gevoelde zij de
onmacht van haar vorstelijk vermogen, het onbeduidende der
rijke gaven, die zij met zich bracht; des te meer werd zij overtuigd,
dat zij den stoffige bodem dezer armelijke hut niet betreden
mocht dan in alle deemoed en als eene die om verschooning
vraagt.</p>

<p>De ruimte, die zij gemakkelijk kon overzien, was laag, maar
daarom niet klein, en werd spaarzaam en zeer onregelmatig verlicht
door twee lichtstroomen, die elkander kruisten. De eene viel
door de deur naar binnen, de andere baande zich een weg door
eene opening in de door ouderdom zeer bouwvallige zoldering
van het vertrek, dat zeker nog nooit zoovele en zoo verschillende
gasten had geherbergd als heden. De aandacht van alle aanwezigen
werd getrokken door eene groep, die bij het deurlicht helder
uitkwam. Op den stoffigen vloer zat eene oude vrouw neergehurkt,
met verweerde donkere gelaatstrekken en verwarde sedert
lang vergrijsde haren. Haar zwart-blauw katoenen kleed of hemd
was van voren open, en liet op de verdroogde borst eene blauwe
getatoueerde ster zien. Met hare handen steunde zij het in haar
schoot rustend hoofd van een meisje, dat met het slanke lichaam
bewegingloos lag uitgestrekt op een smallen versleten mat. De
kleine blanke voeten van de kranke raakten bijna aan den drempel
van de deur. Naast haar zat op den grond een oud, goedig
man, slechts met een grof lendekleed bedekt. Hij scheen in zichzelf
gekeerd, doch nu en dan boog hij zich voorover, om de
voetzolen van het meisje met zijne magere handen te wrijven,<span class="pagenum"><a name="Page_57" id="Page_57">[57]</a></span>
terwijl hij zacht eenige woorden bij zichzelf sprak. De kleine
lijderes droeg niets dan een kort rokje van grove helderblauwe
stof. Haar gelaat was teeder en regelmatig gevormd. Zij hield
de oogen half gesloten, als kinderen, wanneer een lieflijke droom
hunne zielen vervult; doch van tijd tot tijd trok zij de fijn
besneden lippen smartelijk bijna krampachtig samen. Dicht zacht
rood-blond haar, waarin enkele verdorde bloemen hingen, golfde
ordeloos van haren schedel in den schoot der oude vrouw en tot
op de mat waarop zij nederlag. Hare blanke wangen waren door
een blosje gekleurd, en zoo vaak de jonge arts Nebsecht, die aan
hare zijde zat naast zijn blinden sombere litanieën zingenden
metgezel, het gescheurde doek, over haar maagdelijken door het
wagenrad gekwetsten boezem gelegd, oplichtte, of wanneer zij
haar teederen arm omhoog hief, bleek het duidelijk, dat zij in
hare schitterend blanke huidkleur niet ongelijk was aan de
dochters van het Noorderland, die onder de krijgsgevangenen
des konings niet zelden naar Thebe kwamen.</p>

<p>De beide uit het Seti-huis hierheen gezonden heelmeesters
zaten aan de linkerzijde van het meisje op een klein tapijt. Van
tijd tot tijd legde de een of de ander zijn hand op de plaats van
het hart der lijderes, of beluisterde hare ademhaling, of opende
het medicijnkastje, om de compres op de wond met een witachtig
geneesmiddel te bevochtigen. In wijderen kring, dicht bij
de wanden van het vertrek, hadden zich eenige jongere en
oudere vrouwen op den grond neergezet. Het waren de vriendinnen
van het Paraschieten-gezin, die nu en dan door gillende
jammerkreten te kennen gaven, hoe diep hun medelijden was.
Een van haar stond bij regelmatige tusschenpoozen op, om een
aarden bekken naast de artsen, met frisch water te vullen. Zoo
vaak de kou van eene nieuwe compres de heete borst van de
kranke deed huiveren, sloeg zij de oogen op, richtte ze eerst
als verwonderd, daarna met vromen eerbied naar een bepaald
punt, om ze echter terstond weder voor een langen tijd te
sluiten. Deze blikken waren tot hiertoe niet opgemerkt door
hem, wien ze golden.</p>

<p>Pentaoer stond in zijn lang wit priesterkleed geleund tegen den
rechterwand, wachtende op de komst der prinses. Met zijn schedel
raakte hij bijna de zoldering van het vertrek, en de smalle
lichtstralen, die door de gleuf in de zoldering naar binnen vielen,
verlichtten juist zijn welgevormd hoofd en zijne borst, terwijl
alles wat hem omgaf in schemerachtig donker was gehuld.
Wederom sloeg de kranke de oogen op en ditmaal ontmoette
zij den blik van den jongen priester, die terstond zijn hand ophief
en half werktuigelijk met fluisterende stem eenige woorden
van zegen sprak. Maar aanstonds staarde hij weder onafgebroken<span class="pagenum"><a name="Page_58" id="Page_58">[58]</a></span>
op den grond, geheel in zijne eigene gedachte verzonken.
Eenige uren geleden was hij reeds gekomen om, gehoorzaam
aan het bevel van den opperpriester Ameni, de prinses duidelijk
aan het verstand te brengen, dat zij zich bezoedelde door de
aanraking van een Paraschiet, en alleen door tusschenkomst des
priesters hare reinheid terug kon erlangen. Met tegenzin had
hij den drempel van deze armzalige hut overschreden. Loodzwaar
drukte hem de gedachte, dat juist hij was gekozen om
eene daad van edele menschlievendheid te brandmerken, en de
misdadige te verwijzen naar den straffenden rechter. Pentaoer
had door den omgang met zijn vriend Nebsecht vele banden verbroken,
die zijn geest knelden, en menig denkbeeld in zich
opgenomen, dat zijn meester zondig en oproerig zou hebben
verklaard. Toch had hij nog zekeren eerbied voor de heiligheid
der oude inzettingen, waardoor zij beschermd werden, die hij
had leeren beschouwen als de door de godheid zelve geroepene
uitdeelers van alle geestelijke zegeningen. Bovendien was hij niet
vrij van zekeren castentrots, van een geestelijken hoogmoed, die
uit verstandige berekening bij de priesters werd aangewakkerd.
Hij stelde den gemeenen man, die zijne lichaamskrachten inspant
om door eerlijken arbeid het brood voor de zijnen te verdienen,
den koopman, den handwerker, den boer, ja zelfs den krijgsman
en vooral de leegloopers, die voor niets anders leefden dan voor
de bevrediging hunner zinnelijke lusten, verre beneden de
mannen van zijn stand, die streefden naar een hooger geestelijk
doel. Zij die door de wet als onrein gebrandmerkt waren, hield
ook hij voor zoodanig.</p>

<p>Kon het wel anders? Zij die bij het balsemen der afgestorvenen
het lijk openden, waren uit de maatschappij gebannen,
omdat zij door dit hun beroep zich vergrepen aan het lichaam,
den heiligen tempel der ziel<a name="FNanchor_48" id="FNanchor_48"></a><a href="#Footnote_48" class="fnanchor">48)</a>. Men vergete echter niet, dat
geen Paraschiet vrijwillig zijn beroep koos. Het erfde van den
vader over op den zoon, en wie als Paraschiet was geboren,
had geleerd, dat hij eene oude schuld moest boeten, waarmede
zijne ziel was bezwaard in eene vroegere periode, toen zij in een
ander lichaam huisde, en waardoor zij na den dood niet had
zalig gesproken kunnen worden. Die ziel had voortgeleefd in
de lichamen van allerlei dieren, om nu eindelijk eene nieuwe
loopbaan te beginnen als Paraschieten-kind, en straks zich opnieuw
te stellen voor het aangezicht van den rechter der onderwereld.
Geen wonder dus dat Pentaoer met weerzin het verblijf
van den verachten man was binnen gegaan, die, zoodra hij den
priester zag naderen en zich nederzetten aan de voeten van de<span class="pagenum"><a name="Page_59" id="Page_59">[59]</a></span>
kleine lijderes, met eenige verbazing had uitgeroepen: »Al
weder een in &rsquo;t wit gekleede! Wascht dan het ongeluk den
onreine rein?&rdquo;</p>

<p>Pentaoer had den oude geen antwoord gegeven, en deze sloeg
verder geen acht op hem, want hij wreef de voetzolen van de
zieke op bevel van den arts, en vol teedere bezorgdheid bleven
zijne handen onvermoeid in gestadige beweging, als een scheprad,
dat door den stroom der rivier zonder ophouden wordt
rondgewenteld.</p>

<p>»Wascht het ongeluk den onreinen rein?&rdquo; vroeg Pentaoer zich
af. »Zeker oefent het een reinigenden invloed. Zou de godheid
die aan het vuur de kracht verleende om het metaal te louteren,
en aan den wind het vermogen om den hemel van wolken te
zuiveren, wel gewild hebben, dat haar eigen evenbeeld, een mensch,
van zijne geboorte tot zijn dood, besmet moet blijven met onuitwischbare
vlekken?&rdquo;</p>

<p>Hij zag bij die gedachte den Paraschiet eens aan, en &rsquo;s mans
gelaat scheen op dat van zijn vader te gelijken. Deze opmerking
deed hem schrikken. Doch toen hij waarnam, dat de vrouw in
wier schoot het hoofd van het arme meisje rustte, angstig als
eene duif, die een havik op haar ziet afkomen, zich over de
gewonde borst van de kranke heenboog, om haar ademhaling te
beluisteren, zoo vaak deze scheen stil te staan, begon hij zich eene
ure uit zijne eigene kindsheid te herinneren, toen hij, door de
koorts aangegrepen, op zijn bedje had gelegen. Wat er in dien
tijd met hemzelf en in zijne omgeving was voorgevallen, had hij
lang vergeten. Maar éen beeld had een diepen indruk op zijne
ziel achtergelaten; het was dat zijner moeder, dat met den doodsangst
op &rsquo;t gelaat boven hem scheen te zweven, wier oogen zoo
teeder en bezorgd op haar kranken zoon hadden neergezien, als
die der gevloekte vrouw op haar lijdend kind.</p>

<p>»Daar is dan toch eene zelfverloochenende, volmaakt reine,
waarachtig goddelijke liefde,&rdquo; zeide hij bij zichzelf, »en dat is de
liefde van Isis voor Horus, van de moeder voor haar kind. Indien
deze menschen werkelijk zóo onrein waren, dat alles wordt
bezoedeld wat zij aanraken, hoe zou dan dit zoo zuiver teeder en
heilig gevoel bij hen zijne reinheid en schoonheid kunnen bewaren?
Maar,&rdquo; zoo ging hij denkend voort, »de hemelsche goden
hebben toch ook de moederliefde gelegd in de borst van eene
leeuwin en van het typhonisch nijlpaard!&rdquo;</p>

<p>Met weemoed beschouwde hij de Paraschieten-vrouw. Daar zag
hij hoe haar donker aangezicht zich van de lijderes afwendde.
Zij had haar ademtocht gehoord, en de rimpels van haar gelaat
vertrokken zich tot een zaligen glimlach. Zij knikte eerst den
heelmeester en toen met een diepen zucht haar man toe. De<span class="pagenum"><a name="Page_60" id="Page_60">[60]</a></span>
laatste hield zijne linkerhand niet van de voetzool der kranke
af, doch hij hief de rechter biddend omhoog, en zijne vrouw
deed hetzelfde. Het was Pentaoer als zag hij de zielen van die
beiden in heilige gemeenschap boven dat kind zweven, dat hunne
handen in elkaar legde; en wederom dacht hij aan het ouderlijk
huis en de ure, waarin zijn lief eenig zustertje gestorven
was. Toen had zijne moeder zich weenend op het bleeke kind
geworpen, doch zijn vader stampvoette en snikte, en sloeg zich
met de vuist voor het voorhoofd. »Hoe stil berustend en dankbaar
zijn die onreinen toch,&rdquo; dacht Pentaoer, en de afkeer van
de inzetting der vaderen begon in zijn gemoed wortel te schieten.
»Ja, de hyena&rsquo;s kennen ook de moederliefde, maar de mensch,
die zijn geest richt op het edelste, kan alleen de godheid zoeken
en vinden. Tot aan de grenzen van het oneindige &mdash; en de
godheid is eeuwig &mdash; is den dieren het denkvermogen ontzegd;
zij kunnen zelfs niet lachen. De mensch kan het ook niet in
zijne eerste levensdagen, want dan woont er nog slechts levenskracht,
een dierlijke ziel in hem. Weldra openbaart zich in hem
een deel der wereldziel, want het licht des verstands begint te
schemeren. Het komt allereerst te voorschijn in den lach van
het kind, die niet minder rein is als het licht en de waarheid,
waaruit zij voortkomt. De kleine van een Paraschiet lacht evenals
elk wezen uit eene vrouw geboren. Maar hoe weinig oude menschen
zijn er zelfs onder de ingewijden, die nog zoo rein en zalig
kunnen lachen als deze oude vrouw, die onder het bitterst leed
is vergrijsd!&rdquo;</p>

<p>Diep medelijden begon Pentaoers hart te vervullen. Hij knielde
naast het arme kind neder, hief zijne armen op en bad uit den
diepsten grond van zijn hart tot den Eenige, die den hemel had
geschapen en de wereld regeert, den Eenige, wiens naam het
heilig mysterie hem verbood te noemen! dus niet tot de tallooze
goden die het volk vereerde, en die voor hem niets waren dan
vermenschelijkte en zoo voor de leeken verstaanbaar gemaakte
eigenschappen van dien éénen god der ingewijden, waartoe ook
hij behoorde. In hartstochtelijke beweging richtte hij zijn hart
tot God, doch hij bad niet voor het dochtertje van den Paraschiet
en hare genezing, maar voor het geheele geslacht dezer verworpelingen
en zijne verlossing van den ouden banvloek; hij bad
dat er licht mocht nederdalen in zijn twijfelend gemoed, dat hij
kracht mocht ontvangen om zijne moeielijke taak verstandig te
volbrengen. De kranke volgde hem met haren blik, toen hij zijne
vroegere plaats weder innam.</p>

<p>Het gebed had den jongen priester goed gedaan en hem de
blijmoedigheid des geestes wedergegeven. Hij begon nu bij zichzelf
te overleggen, welk eene houding hij moest aannemen, als<span class="pagenum"><a name="Page_61" id="Page_61">[61]</a></span>
hij straks tegenover de prinses zou staan. Hij had Bent-Anat
gisteren niet voor het eerst ontmoet; integendeel, dikwijls had
hij haar in de Nekropolis gezien bij plechtige optochten en hooge
feesten, en evenals al zijne jeugdige medepriesters hare trotsche
schoonheid bewonderd, bewonderd evenals den glans der onbereikbare
sterren, of van het gloeiend avondrood aan den verren
horizon. Thans moest hij deze vrouw te gemoet gaan met eene
boetpredikatie. Hij stelde zich het oogenblik voor waarin hij
op haar zou toetreden, en kon niet laten daarbij aan zijn kleinen
leermeester Choefoe te denken, die hem als knaap uit de
laagte zijne terechtwijzingen toeriep, daar hij wel twee hoofden
langer was dan het manneke. &rsquo;t Is waar, hij was groot en slank,
maar het scheen toch als zou hij heden tegenover Bent-Anat
de potsierlijke rol van zijn meester vervullen. De komische snaar
zijner ziel, die zeer gevoelig bij hem was, werd nu aangedaan,
en wilde ook gehoord worden, na zooveel uren van hoogen
ernst, terwijl zooveel treurigs hem omringde. Het leven is zoo
rijk aan tegenstellingen, en een mensch, die van nature bijzonder
vatbaar is voor indrukken, zou bezwijken, evenals een brug
onder den gelijkmatigen stap van soldaten, wanneer het gewicht van
de verhevenste gedachten en van een gevoel dat hem overweldigt,
met onverstoorde gelijkmatigheid op hem bleef werken. Maar
evenals in de muziek elke grondtoon zijn neventonen heeft, zoo
trillen er ook andere snaren in ons hart, wanneer wij eene
enkele geruimen tijd doen klinken, en soms zulke, waarvan wij
dit het minst verwacht zouden hebben. Pentaoers oogen dwaalden
door het eenige sombere vertrek, waaruit de geheele Paraschieten-hut
bestond. De gansche ruimte was met menschen
gevuld, en op eens, als een bliksemstraal, vloog de gedachte door
zijn hoofd: »hoe zal de prinses met haar geheele gevolg hier
plaats vinden?&rdquo;</p>

<p>Pentaoer had eene levendige verbeeldingskracht, die bij deze
gedachte lustig aan het werk ging. Hij zag hoe de dochter van
den pharao, met eene schitterende kroon op het trotsche hoofd,
niet zonder gedruisch deze stille nederige woning binnenkwam;
hoe de hovelingen haar volgden onder druk gesnap, en de
vrouwen van den muur, de artsen van de zijde der kranke, ja
zelfs de witte glimmende kat van de kast zouden dringen waarop
zij zat. Wat eene vreeselijke verwarring zou dat zijn! Daarbij
stelde hij zich voor, hoe de opgeprikte heeren en vrouwen zich
op een behoorlijken afstand zouden houden van den onreinen,
hoe zij de poezele handen stijf voor neus en mond zouden drukken,
en den oude in het oor bijten, op welke wijze hij zich te
gedragen had jegens het koningskind, dat zich verwaardigde hem
te bezoeken. De oude moest het in haren schoot liggend hoofd,<span class="pagenum"><a name="Page_62" id="Page_62">[62]</a></span>
de Paraschiet de voeten, die hij zoo zorgvuldig gewreven had,
loslaten en opstaan, om voor Bent-Anat het stof te kussen.
Daarbij &mdash; het was of de jonge priester dit alles werkelijk zag
gebeuren &mdash; weken de hovelingen angstig terug, vielen over
elkander, en verdrongen zich in een hoek van het vertrek. Eindelijk
wierp de prinses den vader, de moeder, mogelijk ook het
dochtertje eenige zilveren en gouden ringen in den schoot, en
het scheen alsof de hovelingen daarbij uitriepen: »Heil zij de
genade van de dochter der zon!&rdquo; en de uit de hut gedrongen
vrouwen daar buiten dien jubelzang herhaalden. Toen zag hij de
glansrijke verschijning de woning van den banneling weder verlaten,
en in plaats van de lieve kranke, die nog hoorbaar ademde,
een roerloos lijk liggen op de verschoven mat, en de twee die
haar nu zoo trouw verpleegden vervangen door ongelukkigen,
die troosteloos van smart luide klachten aanhieven.</p>

<p>Het vurig gemoed van den jongen priester ontvlamde in toorn
na dit visioen. Zoodra het geluid van den naderenden stoet zich
werkelijk deed hooren, zou hij zich plaatsen vóor den ingang
van de hut, de prinses beletten binnen te treden en haar met
strenge woorden ontvangen. Wat voerde haar hierheen? Menschenliefde
kon het moeielijk zijn. »Aan het hof heeft men wel
wat afwisseling noodig,&rdquo; dacht hij in zichzelf. »Men zal verlangen
naar wat nieuws, want er gebeurt zoo weinig, nu de koning
bij het leger is, ver in het buitenland. Door zich naast de kleinen
te plaatsen wordt de ijdelheid der grooten niet zelden geprikkeld,
en men hoort de lieden gaarne praten over zijne nederbuigende
goedheid. Zulk een nietig ongeval komt daar zoo recht van pas,
en men acht het de moeite niet waard te overwegen, of de
manier, waarop men zijne genade wil toonen, zulke armzalige
lieden geluk zal aanbrengen of nadeel doen.&rdquo;</p>

<p>Verbitterd stond Pentaoer zich op de lippen te bijten, bij deze
alleenspraak. Hij dacht niet meer aan de verontreiniging, die
Bent-Anat bedreigde van den Paraschiet, maar alleen aan de
ontwijding van de heilige gewaarwordingen, die binnen dit stille
vertrek in veler zielen opwelden, van harentwege. Nu hij zich
had opgewonden tot fanatisme, was er geen twijfel aan of het
zou hem niet aan scherpe woorden ontbreken. Gelijk een lichtgeest,
die het zwaard opheft om een demon der duisternis te
treffen, stond hij daar in al zijne lengte met zwoegende borst,
en spitste de ooren, of hij ook eenig gerucht uit het dal vernam,
om bijtijds het geroep der voorloopers en het geratel der wielen
van den pronkwagen, dien hij wachtte, te hooren. Daar zag hij
hoe de opening van de deur werd verduisterd en eene sterk
voorovergebogene menschelijke gedaante, met de armen kruiselings
over de borst, het vertrek betrad, om zich, zonder een<span class="pagenum"><a name="Page_63" id="Page_63">[63]</a></span>
woord te spreken, naast de kranke neer te zetten. De artsen
en de oude man maakten eene beweging als wilden zij opstaan,
zij gaf echter, zonder de lippen te openen, met hare betraande
oogen te kennen, dat zij moesten blijven zitten. Lang zag zij de
kranke aan met liefdevollen blik, terwijl zij den blanken arm
zachtkens streek met hare hand. Eindelijk wendde zij zich tot
de oude vrouw en fluisterde haar toe: »Wat is zij schoon!&rdquo;</p>

<p>De vrouw van den Paraschiet boog toestemmend. Het meisje
scheen te glimlachen en de lippen te bewegen, als had zij die woorden
gehoord en als wilde zij spreken. Op eens maakte Bent-Anat eene
roos los uit haar kapsel en legde die op de borst van de kranke.</p>

<p>De Paraschiet had de voeten van het kind geen oogenblik losgelaten.
Toch had hij elke beweging van de prinses gevolgd en
sprak thans met zachte stem: »Hathor, die u schoonheid gaf, moge
u dit vergelden!&rdquo;</p>

<p>De koningsdochter richtte zich nu tot hem en zeide, terwijl zij
naast het meisje geknield bleef: »Vergeef mij, dat ik tegen mijne
bedoeling u zooveel smart veroorzaak.&rdquo;</p>

<p>De oude had deze woorden niet verstaan, of hij liet de voeten
der kranke los en vroeg met heldere luide stem: »Zijt gij Bent-Anat?&rdquo;</p>

<p>»Ik ben het,&rdquo; antwoordde de prinses met gebogen hoofd, doch
nauwelijks hoorbaar, als schaamde zij zich haar verheven naam
uit te spreken.</p>

<p>De oogen van den Paraschiet schoten vuur. Na een oogenblik
zeide hij zacht, maar op stelligen toon: »Zoo verlaat dan mijne
hut, want zij zal u verontreinigen.&rdquo;</p>

<p>»Neen, niet voordat gij mij vergeven hebt, wat ik zonder opzet
heb gedaan!&rdquo;</p>

<p>»Zonder opzet gedaan,&rdquo; herhaalde de Paraschiet, »dat geloof
ik! De hoeven uwer paarden werden zeker onrein, toen ze deze
blanke borst vertraden! Daar, zie!&rdquo; &mdash; en hij nam den doek weg
en wees op de groote roode wond, &mdash; »ziehier, dit is de eerste
roos, die gij mijne kleindochter op den boezem hebt gelegd, en
die tweede &mdash; dáar!&rdquo;</p>

<p>De Paraschiet had den arm reeds opgeheven om de bloem
door de deur uit zijn hut te smijten. Doch Pentaoer was op hem
toegetreden en greep zijne hand met zijn ijzeren vuist. »Halt!&rdquo;
riep hij met bevende stem, zich zooveel mogelijk inhoudende
om der kranke wil. »Hebt gij, omdat uw hart zich zoo diep
gekrenkt voelt, in uwe kortzichtigheid de derde roos niet opgemerkt,
die deze edele hand u heeft toegereikt? Toch is het geschied.
Gij moest haar kennen, al ware het enkel omdat gij
allermeest behoefte hebt aan deze bloem, ja smachtend naar haar
verlangt. De fiere vorstin heeft de vriendelijke bloem der reine<span class="pagenum"><a name="Page_64" id="Page_64">[64]</a></span>
menschenliefde uw kind op het hart en u aan de voeten gelegd.
Niet met goud maar met deemoed is zij tot u gekomen, en
wien de dochter van Ramses zóo als haars gelijke nadert, hij
buige zijn hoofd, al mocht hij ook de eerste vorst in dit land zijn.
Waarlijk, de goden zullen die daad van Bent-Anat niet vergeten.
Daarom vergeef haar, indien gij wilt dat u de schuld vergeven
zal worden, die gij draagt als erfdeel uwer voorvaderen en door
uwe eigene ongerechtigheid!&rdquo;</p>

<p>Onder deze woorden had de Paraschiet het hoofd gebogen; toen
hij het weder ophief, was zelfs de laatste zweem van toorn uit zijn
fijn gevormd gelaat verdwenen. Hij wreef zijn pols, die nog den
stevigen druk van Pentaoer&rsquo;s vingers voelde, en sprak met eene
stem, waarin hij al de bitterheid zijner ervaringen scheen te
leggen: »Uwe vuist is hard, priester, en uwe woorden treffen mij
als mokerslagen. Deze schoone vrouw is ook goed en liefderijk, en
ik weet wel, dat zij haar paarden niet opzettelijk over dit meisje
heeft gejaagd, dat mijn kleinkind, niet mijne dochter is. Ware
zij de vrouw van u of van dezen arts, of wel een kind van het
arme schepsel tegenover mij, dat haar levensonderhoud moet
vinden door de vederen en de pooten op te zamelen van de vogels,
die bij de offeranden worden geslacht, ik zou haar niet
alleen vergeven maar haar troosten, want zij zou zich even ongelukkig
gevoelen als ik. Het noodlot had haar dan buiten haar
schuld, tot eene moordenaresse gemaakt, gelijk het mij reeds als
zuigeling den stempel der onreinheid op het voorhoofd heeft gedrukt.
Ja, ik wilde haar troosten! En ik ben zoo ongevoelig
niet! Heilige Trias van Thebe<a name="FNanchor_49" id="FNanchor_49"></a><a href="#Footnote_49" class="fnanchor">49)</a>, hoe zou ik het ook kunnen
zijn! Groot en klein gaat voor mij uit den weg, om niet met
mij in aanraking te komen. Dagelijks werpt men mij met steenen,
wanneer ik verricht heb, wat tot mijn ambt behoort<a name="FNanchor_50" id="FNanchor_50"></a><a href="#Footnote_50" class="fnanchor">50)</a>.
Trouwe plichtsvervulling geeft anderen niet alleen het dagelijksch
brood, maar vreugde en eer bovendien, terwijl mij telkens niet
anders ten deel valt dan nieuwe smaad en pijnlijke wonden.
Doch ik ben op niemand boos; ik heb moeten vergeven en
weder vergeven en nog eens vergeven, tot eindelijk alles wat
men mij aandeed natuurlijk scheen en onvermijdelijk, zoodat ik
het mij liet welgevallen, als de brandende hitte in den zomer,
en het stof dat de westewind mij in het aangezicht waait. Aangenaam
was het mij niet; maar wat zou ik er tegen doen? Alleen
vergeef ik....&rdquo;</p>

<p><span class="pagenum"><a name="Page_65" id="Page_65">[65]</a></span></p>

<p>De stem van den Paraschiet was week geworden, en Bent-Anat,
die innig geroerd op hem neerzag, viel hem in de rede
door vol gevoel te zeggen: »Arme man! Vergeef dan ook mij!&rdquo;</p>

<p>De grijsaard zag met voordacht niet haar maar Pentaoer aan,
toen hij antwoordde: »Arme man! Ja, dat zegt gij wel, arme
man! Gij hebt mij uit de maatschappij gebannen, waarin gij
leeft, en zoo heb ik deze hut ingericht tot eene wereld voor mij
alleen. Ik behoor niet onder ulieden, en als ik dat vergeet, verjaagt
gij mij als een ongenoode gast, ja, als een wolf, die in
uwe schaapskooi inbreekt. Maar gij behoort evenmin bij mij.
Toch moet ik het verdragen, als gij den wolf wilt spelen en mij
overvallen.&rdquo;</p>

<p>»Als eene smeekelinge echter, en met de heilige begeerte u
goed te doen, betrad de prinses uwe woning,&rdquo; hernam Pentaoer.</p>

<p>»De straffende goden,&rdquo; riep de oude, »mogen dit op hare
rekening afschrijven, wanneer zij haar doen misgelden, wat haar
vader jegens mij misdreven heeft. Misschien brengt het mij in de
steengroeve, maar zeggen wil ik het toch: zeven zonen heb ik
gehad en Ramses heeft ze allen van mij weggenomen en ter
dood gevoerd. Het kind van den jongste, dit meisje, de eenige
zonneschijn in mijne sombere hut, wordt nu vermoord door zijne
dochter. Drie van mijne knapen liet de koning van dorst versmachten
onder den dwangarbeid aan den Thenat<a name="FNanchor_51" id="FNanchor_51"></a><a href="#Footnote_51" class="fnanchor">51)</a>, die den Nijl
met de Schelfzee verbinden moest; drie liet hij vallen door het
zwaard der Ethiopiërs, en de laatste, mijn oogappel, is nu misschien
een aas voor de hyena&rsquo;s in het Noorderland.&rdquo;</p>

<p>Bij deze ontboezeming barstte de oude vrouw, in wier schoot
het hoofd der kranke nog altijd rustte, in luid gejammer uit.
Ook de andere vrouwen begonnen te klagen.</p>

<p>De kranke richtte zich met schrik overeind, opende de oogen
en vroeg zacht: »Over wien klaagt gij?&rdquo;</p>

<p>»Over uw armen vader,&rdquo; zeide de oude.</p>

<p>Toen begon het meisje te lachen, evenals een kind dat men
uit aardigheid misleiden wil, en sprak: »Is mijn vader dan nog
niet bij u geweest? Hij is toch hier in Thebe, en heeft mij gezien
en gekust. Hij zeide mij dat hij buit medebrengt, en dat
gij het van nu aan goed zult hebben. Ik bond den gouden ring,
dien hij mij schonk, in mijn kleedje, juist op het oogenblik dat<span class="pagenum"><a name="Page_66" id="Page_66">[66]</a></span>
de wagen op mij kwam aanrennen. Ik trok nog aan de knoop,
toen alles zwart werd voor mijne oogen en ik niets meer zag en
hoorde. Maak nu den knoop maar los, grootmoeder, die ring is
voor u. Ik wilde hem u brengen. Gij moet er een offerdier voor
koopen en wijn voor grootvader, en oogzalf<a name="FNanchor_52" id="FNanchor_52"></a><a href="#Footnote_52" class="fnanchor">52)</a> voor u en mastiktakken<a name="FNanchor_53" id="FNanchor_53"></a><a href="#Footnote_53" class="fnanchor">53)</a>,
die gij zoolang hebt moeten missen.&rdquo;</p>

<p>Het was alsof de Paraschiet elk woord van de lippen zijner
kleindochter als kostbare paarlen opving. Wederom hief hij zijn
rechterhand biddend ten hemel, en wederom merkte Pentaoer op,
hoe zijn blik samensmolt met dien zijner vrouw. Een groote,
heete traan welde in zijn oog en biggelde langs zijne wang op
de vereelte hand. Toen kromp hij weer pijnlijk ineen, want hij
meende, dat de kranke een droomgezicht had gehad. Maar &mdash; daar
zat de knoop in haar rokje. Met bevende hand maakte hij
dien los, een gouden ring rolde op den grond.</p>

<p>Bent-Anat raapte dien op, reikte hem den Paraschiet over en
zeide: »In een gelukkig oogenblik ben ik tot u gekomen, want
gij hebt een zoon terug ontvangen en uw kleindochtertje zal
leven!&rdquo;</p>

<p>»Ja, zij zal leven!&rdquo; herhaalde de arts, die de stomme getuige
was geweest van alles wat hier gebeurde.</p>

<p>»Zij zal bij ons blijven,&rdquo; lispelde de oude en zeide, terwijl
hij de prinses op zijne knieën naderde en haar smeekend met
zijne van tranen vochtige oogen aanzag: »Vergeef mij, gelijk ik
u vergeef, en wanneer eene vrome wensch niet tot een vloek
wordt op de lippen van een verworpeling, laat mij u dan zegenen.&rdquo;</p>

<p>»Ik dank u,&rdquo; zeide Bent-Anat, terwijl de oude zegenend zijne
handen ophief. Zij wendde zich hierop tot den arts, beval hem
de kranke zorgvuldig te verplegen, boog zich over haar heen,
kuste haar op het voorhoofd, legde haar gouden armband naast
het kind neder, en gaf Pentaoer een wenk om met haar de hut
te verlaten.</p>

<div class="footnotes">

<div class="footnote">
<p><a name="Footnote_43" id="Footnote_43"></a><a href="#FNanchor_43"><span class="label">43)</span></a> Het Latijnsche &bdquo;micare digitis.&rdquo; Een der spelers steekt met eene snelle
beweging enkele vingers op, en de anderen moeten het aantal raden. Het was
een geliefd spel der Egyptenaars, dat telkens op afbeeldingen voorkomt. Nog
wordt dit vingerspel door de volken van Zuid-Europa dikwijls gespeeld. De
voorstellingen, zooals wij ze op de gedenkteekenen vinden, heeft Minutoli
weergegeven in de <cite>Leipziger Illustr. Zeitung</cite>, 1852, s. 331, ff.</p>
</div>

<div class="footnote">
<p><a name="Footnote_44" id="Footnote_44"></a><a href="#FNanchor_44"><span class="label">44)</span></a> Het Syëne der Grieken, tegenwoordig Assoean, bij den eersten waterval.</p>
</div>

<div class="footnote">
<p><a name="Footnote_45" id="Footnote_45"></a><a href="#FNanchor_45"><span class="label">45)</span></a> Er zijn van Ramses vele portretten bewaard gebleven, het schoonste
is wel zijn voortreffelijk standbeeld, dat te Turijn wordt bewaard. In dat
profiel, met den schier onmerkbaar gebogen neus, heeft men eenige
gelijkenis met Napoleon meenen te zien.</p>
</div>

<div class="footnote">
<p><a name="Footnote_46" id="Footnote_46"></a><a href="#FNanchor_46"><span class="label">46)</span></a> Een gevaarlijk soort van giftslangen in Egypte. Wegens hun snelwerkende
macht over leven en dood, werden zij gekozen tot koninklijk
symbool. De Uraeusslang wordt aan geen diadeem der pharao&rsquo;s gemist.</p>
</div>

<div class="footnote">
<p><a name="Footnote_47" id="Footnote_47"></a><a href="#FNanchor_47"><span class="label">47)</span></a> De godin Moeth, die met Amon en Choensoe een trias uitmaakt. Het
groote rijksheiligdom, de tempel van Karah, was haar gewijd.</p>
</div>

<div class="footnote">
<p><a name="Footnote_48" id="Footnote_48"></a><a href="#FNanchor_48"><span class="label">48)</span></a> Diodorus I, 91.</p>
</div>

<div class="footnote">
<p><a name="Footnote_49" id="Footnote_49"></a><a href="#FNanchor_49"><span class="label">49)</span></a> Amon, Moeth en Choensoe.</p>
</div>

<div class="footnote">
<p><a name="Footnote_50" id="Footnote_50"></a><a href="#FNanchor_50"><span class="label">50)</span></a> &bdquo;Dan snijdt de Paraschiet met een Ethiopischen steen zoover door het
vleesch van het lijk, als de wet voorschrijft. Terstond loopt hij echter in
allerijl weg, en de aanverwanten van den gestorvene vervolgen hem met steenen
en vloeken, als wilden zij de schuld op hem wentelen.&rdquo; Diodorus, I, 91.</p>
</div>

<div class="footnote">
<p><a name="Footnote_51" id="Footnote_51"></a><a href="#FNanchor_51"><span class="label">51)</span></a> Letterlijk: de doorsteek. Het eerste Suez-kanaal wordt bedoeld, dat
door Seti I, den vader van Ramses, werd aangelegd, en waarvan wij nog
eene afbeelding bezitten op den noordelijken buitenmuur van den tempel
van Karnak. Het had ongeveer de richting van het door De Lesseps gegraven
zoetwater-kanaal, en maakte het land van Gosen zoo bijzonder vruchtbaar.
Mogelijk verbond het ook in noordelijke richting de meeren op de
landengte van Suez.</p>
</div>

<div class="footnote">
<p><a name="Footnote_52" id="Footnote_52"></a><a href="#FNanchor_52"><span class="label">52)</span></a> Egyptisch: Mestem, d.i. stibium of spiesglas, dat reeds zeer vroeg uit
Azië in Egypte ingevoerd en algemeen gebruikt werd.</p>
</div>

<div class="footnote">
<p><a name="Footnote_53" id="Footnote_53"></a><a href="#FNanchor_53"><span class="label">53)</span></a> De takken van den mastikboom worden nog heden, om den aangenamen
smaak, gaarne door de Egyptische vrouwen gekauwd. De oude Egyptenaars
gebruikten allerlei soort van mondpillen. Men kan er recepten van vinden
in den papyrus-Ebers.</p>
</div></div>

<hr class="l1" />

<p><span class="pagenum"><a name="Page_67" id="Page_67">[67]</a></span></p>


<h3><a name="I_06" id="I_06"></a>ZESDE HOOFDSTUK.</h3>

<hr class="l4" />

<p>Terwijl dit alles in de hut voorviel, waren de gids des konings
en de jonge vrouw van den wagenmenner Mena gedwongen op
de prinses te wachten. De zon had juist haar middaghoogte
bereikt, toen Bent-Anat den tuin van den Paraschiet binnenging.
De naakte kalkrotsen aan beide zijden van het dal, en de
zandige bodem daartusschen schitterden met zulk een verblindende
glans, dat het de oogen pijn deed. Er was geen handbreed
schaduw te zien, en de waaierdragers, ook van het tweetal
dat hier moest toeven, waren op bevel der prinses bij den
wagen en den draagstoel achtergebleven. Beiden stonden een
tijdlang zwijgend naast elkander; ten laatste zeide de schoone
Nefert, terwijl zij hare ovale oogen vermoeid opsloeg: »Wat blijft
Bent-Anat lang bij dien onreine! Ik verschroei hier. Wat zullen
wij aanvangen?&rdquo;</p>

<p>»Wachten!&rdquo; sprak Paäker, keerde Nefert den rug toe, klom op
een rotsblok, dat aan een der wanden uitstak, deed met zijn geoefend
oog, dadelijk een verkenning, kwam tot haar terug en zeide:
»Ik heb een beschaduwd plekje gevonden. Dáar!&rdquo;</p>

<p>De vrouw van Mena keek in de richting, waarin hij wees en
schudde ontkennend met haar kleine hoofd. De gouden sieraden
van haar kapsel klingelden daarbij even hoorbaar tegen elkander,
en eene koude huivering deed haar teeder lichaam beven, ondanks
de gloeiende middaghitte.</p>

<p>»Sechet<a name="FNanchor_54" id="FNanchor_54"></a><a href="#Footnote_54" class="fnanchor">54)</a> woedt in den hemel,&rdquo; sprak Paäker. »Maak gebruik<span class="pagenum"><a name="Page_68" id="Page_68">[68]</a></span>
van dit schaduwrijk plekje, al is het klein. Op dit uur werd reeds
zoo menigeen doodelijk getroffen.&rdquo;</p>

<p>»Dat weet ik,&rdquo; antwoordde Nefert, en zij bedekte haar hals
met hare handen. Daarop richtte zij hare schreden naar twee rotsplaten,
die tegen elkander leunden als de bladen van een kaartenhuis.
Dat was het bedoelde plekje, maar weinige voeten breed, dat
tegen de zon eenige beschutting aanbood.</p>

<p>Paäker liep voor haar uit, wentelde een vierkant met vuursteen
vermengd blok kalksteen naar deze steenen tent, verpletterde
eenige schorpioenen, die hier eene schuilplaats hadden
gezocht, en spreidde zijn hoofddoek over deze harde zitplaats
uit, zeggende: »Hier zijt gij beschut.&rdquo;</p>

<p>Nefert zette zich op den steen neder en keek den Mohar na,
die langzaam en zwijgend voor haar op en neder ging. Dit onophoudelijk
heen en weder wandelen van haar metgezel werd ten
laatste onverdraaglijk voor hare gevoelige en overprikkelde zenuwen.
Daarop riep zij, na het hoofd ijlings te hebben opgeheven,
dat tot hiertoe op haar hand had gerust: »Wat ik u bidden mag,
blijf toch staan!&rdquo;</p>

<p>De gids gehoorzaamde terstond en keek naar het huis van den
Paraschiet, terwijl hij haar den rug toekeerde.</p>

<p>Na eenige oogenblikken pauze zeide Nefert: »Spreek toch een
woord tot mij!&rdquo;</p>

<p>Toen draaide de Mohar zijn breed gezicht naar haar toe, en zij
schrikte van den wilden gloed, die haar tegenstraalde uit den blik
waarmede hij haar aanzag.</p>

<p>Nefert sloeg hare oogen neder. De gids antwoordde alleen: »Ik
zwijg liever.&rdquo; Daarop zette hij zijne wandeling voort, totdat de
vrouw van Mena hem op nieuw toesprak.</p>

<p>»Ik weet,&rdquo; zeide zij, »dat gij boos op mij zijt. Doch ik was
nog maar een kind, toen ze mij met u verloofd hebben. Ben ik
dan niet goed voor u geweest? Als uwe moeder mij bij onze
kinderlijke spelen uw klein vrouwtje noemde, was ik werkelijk
blijde, en dacht ik hoe heerlijk het zijn zou, wanneer ik uw huis,
dat gij toch voor mij zoo prachtig deed vernieuwen, toen uw
vader gestorven was, en uw schoonen tuin, en uwe edele
paarden in uwe stallen, en al uwe slaven en slavinnen mijn
eigendom zou mogen noemen.&rdquo;</p>

<p>Paäker lachte, maar die lach klonk zóo gedwongen en beleedigend,
dat het Nefert door de ziel sneed, en zij zacht voortging,<span class="pagenum"><a name="Page_69" id="Page_69">[69]</a></span>
op een toon alsof zij om verschooning vroeg: »Het heet
dat gij boos zijt op ons, en nu verstaat gij mijne woorden
zóo, alsof het mij om uwe rijke erfenis te doen was geweest.
Maar ik heb u immers reeds gezegd, dat ik altijd veel van u
hield. Herinnert ge u dan niet meer, hoe ik met u geweend
heb om de kwade jongens in de school, en om de strengheid,
uws vaders? Toen stierf uw oom &mdash;; gij zijt naar Azië vertrokken....&rdquo;</p>

<p>»En gij,&rdquo; viel Paäker haar hard en scherp in de rede, »hebt
die verloving verbroken, en zijt de vrouw geworden van Mena, den
wagenmenner. Dat alles weet ik; waartoe het weder opgehaald?&rdquo;</p>

<p>»Omdat het mij leed doet, dat gij op mij toornig zijt en uwe
goede moeder ons huis mijdt. Kondet ge maar begrijpen wat het is,
wanneer de liefde eens in iemands borst ontwaakt en hem zoo
geheel vervult, dat men zich niet meer alleen kan denken maar
altijd bij en met en in de armen van een ander; wanneer het
kloppen van ons hart ons in den slaap doet ontwaken, en wij
zelfs in den droom niets anders zien dan dien eenige!&rdquo;</p>

<p>»En dat zou ik niet geweten hebben!?&rdquo; riep Paäker, terwijl
hij de armen over elkander sloeg en vlak voor haar ging staan.
»Ik zou dat niet geweten hebben? Alsof gij het dan niet geweest
waart, die mij dit gevoel deedt kennen! Zoo vaak ik aan u dacht,
was het mij of niet langer bloed maar gloeiend vuur mij door de
aderen stroomde, die gij thans met gif hebt gevuld. Hier in deze
borst, waarin uw beeld zich nog lieflijker vertoonde dan dat van
Hathor in het allerheilige, ziet het er uit als op die zee in het
land der Syriërs, die zij de doode noemen, die zee waarin alles
sterft en elke levenskiem wordt verstikt.&rdquo;</p>

<p>Paäkers oogen rolden bij deze woorden door zijn hoofd; driftiger
klonk zijn stem, toen hij voortging: »Maar Mena staat dicht bij
den koning, dichter dan ik, en uwe moeder....&rdquo;</p>

<p>»Mijne moeder,&rdquo; viel Nefert den toornige in de rede, en hare
woorden getuigden van hevige gemoedsbeweging, »mijne moeder
heeft geen echtgenoot voor mij gekozen. Ik zag Mena toen
hij, als ware hij de zonnegod, op den wagen des konings daarheen
reed. Hij merkte mij op en zag mij aan, en zijn blik drong
als een lans in mijn hart. Toen hij mij aansprak op &rsquo;s konings
verjaardag, was het mij alsof de Hathors mij met lieflijk klinkende
snaren van gouden zonnestralen omweefden. En Mena gevoelde
hetzelfde; hijzelf heeft het mij gezegd, toen hij de mijne
was geworden. Om uwentwil sloeg mijne moeder zijn aanzoek
af. Ik werd echter bleek en mager van verlangen naar hem, en
hij verloor zijn frisschen moed en werd zoo treurig, dat het den
koning in het oog viel, die hem vroeg wat hem toch zoo nederdrukte.
Want Ramses heeft hem lief als zijn eigen zoon. Mena<span class="pagenum"><a name="Page_70" id="Page_70">[70]</a></span>
heeft den pharao bekend, dat de liefde zijne oogen verduisterde
en zijne sterke handen verlamde, en nu deed de koning zelf aanzoek
om mijne hand voor zijn trouwen dienaar. Mijne moeder gaf
eindelijk toe en wij werden man en vrouw. Al het genot, dat de
gezaligden smaken in de Aäloe-velden<a name="FNanchor_55" id="FNanchor_55"></a><a href="#Footnote_55" class="fnanchor">55)</a>, is flauw en armelijk bij
de zaligheid, waarin wij ons baadden, niet als sterfelijke menschen,
maar als hemelsche goden.&rdquo;</p>

<p>Nefert had onder deze laatste woorden als eene verheerlijkte haar
blikken naar den hemel gericht. Nu sloeg zij de oogen neder en
vervolgde op zachten toon: »Daar braken de Cheta<a name="FNanchor_56" id="FNanchor_56"></a><a href="#Footnote_56" class="fnanchor">56)</a> den vrede!
De koning toog ten krijg en Mena met hem. Vijftienmaal was de
maan opgegaan over ons geluk, en toen...&rdquo;</p>

<p>»En toen verhoorden de goden mijn gebeden namen mijn offer
aan,&rdquo; vervolgde Paäker met bevende stem, »en rukten den roover
van mijn geluk van uwe zijde weg, en verteerden uw hart en het
zijne door de vlammen van het heimwee. Meent gij dat ge mij
iets nieuws kunt vertellen? Nog eens was Mena vijftien dagen bij
u; daarna is hij niet wedergekeerd uit den krijg, die in Azië hevig
woedt.&rdquo;</p>

<p>»Maar hij zal wederkeeren,&rdquo; riep de jonge vrouw.</p>

<p>»Misschien ook niet!&rdquo; zeide Paäker lachend. »De Cheta voeren
scherpe wapenen en op den Libanon zijn vele gieren, die misschien
in deze ure zijn lichaam verscheuren, gelijk gij mijn hart hebt
vaneengereten.&rdquo;</p>

<p>Nefert stond op. Deze taal trof hare fijngevoelige ziel, alsof
zij door eene ruwe hand met een steen werd getroffen. Zij deed
eene poging om hare schaduwrijke schuilplaats te verlaten en
de prinses te volgen in het huis van den Paraschiet. Doch hare
voeten weigerden haar den dienst, en bevend zonk zij weder op
haar steenen zitplaats neer. Zij zocht woorden, maar haar tong
scheen verlamd. Zij gevoelde zich zoo beklemd en verlaten, en
te gelijk zoo diep verontwaardigd. In dezen onbeschrijfelijken toestand
begaven haar de laatste krachten. Allerlei pijnlijke gewaarwordingen
wisselden elkander af in haar binnenste, als woeste
onstuimige golven, die al hooger en hooger stegen, haar de
ademhaling bijna belemmerden en zich eindelijk lucht gaven in
een hevig krampachtig snikken, dat haar geheele organisme schokte.<span class="pagenum"><a name="Page_71" id="Page_71">[71]</a></span>
Zij zag, zij hoorde niets meer; zij kon alleen bittere tranen schreien
en gevoelen hoe diep ongelukkig zij was.</p>

<p>Paäker stond zwijgend tegenover haar.</p>

<p>Er zijn in het zuiden boomen, waaraan men naast verdroogde
vruchten witte bloesems ziet hangen. Er zijn dagen waarop zich,
te gelijk met de heldere zon, de bleeke sikkel der maan aan den
hemel vertoont. Zoo gebeurt het soms, dat een menschelijk hart
liefde en haat tegelijk gevoelt, en wel voor hetzelfde voorwerp.
Neferts tranen vielen als dauw, hare diepe zuchten als manna in
de naar wraak dorstende en hongerende ziel van den gids. Hij
genoot van hare smart, en toch vervulde de aanblik harer edele
gestalte hem met hartstochtelijke liefde, en werden zijne blikken
als gekluisterd door hare lichamelijke schoonheid. Hij zou er de
hemelsche zaligheid voor over hebben gehad, om haar nog slechts
eens in zijne armen te mogen drukken, om nog eene enkele maal
het woord der liefde van hare lippen op te vangen.</p>

<p>Na eenige pijnlijke minuten hield Nefert op te weenen. Met
matten, bijna onverschilligen blik zag zij den Mohar aan, die
nog altijd voor haar stond, en vroeg op zacht smeekenden toon:
»Mijne tong verdroogt; haal mij toch een weinig water!&rdquo;</p>

<p>»De prinses kan ieder oogenblik terugkeeren,&rdquo; antwoordde
Paäker.</p>

<p>»Maar ik versmacht,&rdquo; zeide Nefert, en begon opnieuw in stilte
te weenen.</p>

<p>Paäker haalde de schouders op en ging toen dieper het dal
in, dat hij zoo goed kende als het huis zijns vaders. Daar toch
lagen de graven van de voorvaderen zijner moeder, waarin hij als
knaap bij volle en nieuwe maan gebeden had opgezegd en gaven
op het altaar gelegd. Het was hem verboden de hut van den
Paraschiet te betreden, maar hij wist dat nog geen honderd schreden
van de plaats waar Nefert zat eene oude vrouw woonde, wier
naam in slechten reuk stond. In haar rotshol zou wel een dronk
water zijn te vinden. Half waanzinnig door alles wat er sedert
de laatste minuten in zijne ziel was omgegaan en wat zijne oogen
hadden gezien, vloog hij weg. Het was of zijn denkvermogen stilstond
door de hartstochtelijke beweging van zijn bloed.</p>

<p>Hij vond de deur, die het hol van de oude bij nacht moest
beschermen tegen de overvallen van roofgierige jakhalzen, wijd
open. De bewoonster zat onder een bruin, gescheurd stuk zeildoek,
dat aan den eenen kant aan de rots en aan den anderen aan
twee ruwe stokken was vastgemaakt. Zij zocht een hoop lichte
en donkere worteltjes uit, die in haar schoot lagen. Naast haar
zag men een rad, dat tusschen een hooge houten gaffel draaide.
Een kwikstaart, die aan een kettinkje vastzat, hield het in voortdurende
beweging, doordat hij van de eene spaak op de andere<span class="pagenum"><a name="Page_72" id="Page_72">[72]</a></span>
sprong<a name="FNanchor_57" id="FNanchor_57"></a><a href="#Footnote_57" class="fnanchor">57)</a>. Een groote kater, zoo zwart als kool, zat naast haar
te spinnen, en berook de koppen van raven en uilen, wie even te
voren de oogen waren uitgestoken. Boven de deur merkte men
twee in elkander gedoken sperwers op. De rook van verbrandde
jeneverbessen, waardoor de uitwasemingen van allerlei vreemdsoortige
bestanddeelen, hier aanwezig, onschadelijk moesten worden
gemaakt, drong uit het hol naar buiten.</p>

<p>Toen Paäker naderde riep het wijf vragend naar binnen: »Kookt
het was?&rdquo;</p>

<p>Een onverstaanbaar gebrom liet zich als antwoord hooren.</p>

<p>»Doe er dan de apenoogen en de ibisvederen, en de linnen-lappen
met de zwarte tooverteekens in<a name="FNanchor_58" id="FNanchor_58"></a><a href="#Footnote_58" class="fnanchor">58)</a>. Roer nog wat! Doof
nu het vuur uit! Neem een kruik en haal water! Kom, haast
je wat! Daar komt een bezoeker.&rdquo;</p>

<p>Terstond kwam eene donkerzwarte negerin, die een gescheurden
kleurloozen lap om haar magere lenden had geslagen, naar buiten.
Zij zette een grooten aarden pot op haar grauw kroeshaar en
ging Paäker voorbij, zonder hem, juist toen hij bij het hol kwam,
aan te zien. De oude, een rijzige, maar door ouderdom gekromde
vrouw, met een gelaat dat mogelijk eens schoon was geweest,
doch zich nu vol rimpels en scherpe plooien vertoonde, maakte
toebereidselen om den gids te ontvangen, daar zij een bonten doek
over het hoofd bond, haar blauw-wollen kleed onder den hals
dichttrok, en eene uitgerafelde mat over de raven- en uilenkoppen
wierp. Paäker riep haar toe, doch zij hield zich doof en deed
alsof zij hem niet hoorde. Eerst toen hij vlak bij haar stond,
sloeg zij hare slimme bliksemende oogen op en sprak: »Een
geluksdag, een witte dag, die hooge gasten brengt en groote
eer!&rdquo;</p>

<p>»Sta op,&rdquo; zeide Paäker tot het wijf op bevelenden toon, zonder
haar te groeten, maar een zilveren ring<a name="FNanchor_59" id="FNanchor_59"></a><a href="#Footnote_59" class="fnanchor">59)</a> midden onder de wortelen
in haar schoot werpende, »en geef mij voor goed geld wat water
in eene zuivere kom.&rdquo;</p>

<p>»Mooi, echt zilver,&rdquo; hernam de oude, terwijl zij den ring, dien
zij haastig uit de wortelen te voorschijn had gehaald, dichter onder<span class="pagenum"><a name="Page_73" id="Page_73">[73]</a></span>
hare oogen hield. »Dat is te veel voor water alleen, en te weinig
voor mijne kostelijke dranken.&rdquo;</p>

<p>»Wauwel niet, bedelaarster, maak voort!&rdquo; riep Paäker, terwijl
hij een tweeden ring uit zijn zak haalde en in haar schoot wierp.</p>

<p>»Gij hebt eene milde hand,&rdquo; zeide de oude, en dat in zuivere
taal, zooals onder de hoogere standen werd gesproken. »Vele deuren
zullen zich voor u openen, want het goud is een looper die
in alle sloten past. Gij wilt water voor die mooie ringen? Moet
het dienen tegen schadelijke dieren, of wilt gij er een ster van den
hemel door doen nederdalen? Misschien wenscht gij geheime paden
te leeren kennen, want het is uw ambt den weg te wijzen. Zal
het koud maken wat warm is, en het koude weder heet? Moet
het in staat stellen in de harten te lezen en lieflijke droomen te
verwekken? Begeert gij het water der kennis, om te zien of uw
vriend dan wel uw vijand &mdash; ha! uw vijand sterven zal? Wilt
gij een dronk hebben om uw geheugen te versterken? Of zal mijn
water u onzichtbaar maken? Moet het ook den zesden teen van
uw linkervoet wegnemen?&rdquo;</p>

<p>»Gij kent mij dan?&rdquo; vroeg Paäker.</p>

<p>»Hoe zou ik?&rdquo; vroeg de heks. »Maar ik heb scherpe oogen,
en weet uitnemend water te bereiden voor geringen en aanzienlijken!&rdquo;</p>

<p>»Praatjes!&rdquo; riep Paäker ongeduldig, en greep naar de zweep
in zijn gordel. »Maak voort, want de vrouw voor wie....&rdquo;</p>

<p>»Gij verlangt water voor eene vrouw?&rdquo; viel de oude den Mohar
in de rede. »Had ik dat kunnen denken! In den regel vragen de
oude heeren meer naar de liefdedranken dan de jonge. Doch
ik kan u hiermede dienen; ik zal u helpen.&rdquo;</p>

<p>De oude ging na deze woorden in haar hol, en kwam een
oogenblik daarna terug met een dun cylindervormig albasten
fleschje in de hand. »Dit is het fleschje,&rdquo; zeide zij, terwijl zij
het den gids toestak. »De helft moet in het water gegoten en
aan de vrouw gegeven worden. Helpt het niet bij den eersten
dan toch zeker bij den tweeden keer. Een kind kan het water
drinken, zonder dat het kwaad zal doen, en een grijsaard wordt
er vroolijk van. Daar, ik zal het u voorproeven!&rdquo; &mdash; En zij bevochtigde
hare lippen met de witte vloeistof. »Het schaadt niet.
Meer neem ik er toch niet van, anders mocht de oude heks eens
verliefd op u worden, en dat zou het rijke heertje slecht bevallen,
ha, ha! Helpt het drankje niet, dan ben ik genoeg betaald. Helpt
het, dan brengt ge mij nog drie gouden ringen. En gij zult
terugkomen, dat weet ik!&rdquo;</p>

<p>Paäker had de heks roerloos aangehoord, maar nu greep hij
zoo driftig naar het fleschje, als moest hij een machtigen tegenstander
gaan overwinnen. Hij duwde het in zijn geldzak, wierp<span class="pagenum"><a name="Page_74" id="Page_74">[74]</a></span>
het wijf nog eenige ringen voor de voeten, en eischte andermaal,
maar spoedig, een zuivere kan vol Nijlwater.</p>

<p>»Heeft mijnheer zoo&rsquo;n haast?&rdquo; prevelde de oude, terwijl zij het
hol weder binnenging. »Hij vraagt mij of ik hem ken? <em>Hem</em>
zeker! Maar zijn schatje? Waar mag het hier ergens verscholen
zijn? Misschien de kleine Warda van den Paraschiet daarginds!
Zij is mooi genoeg; maar zij ligt nu half verpletterd op de mat
en sterft. Wij willen zien wat dat heertje voorheeft. Hij beviel
mij niet toen ik jonger was; hij zal echter toch zijn doel bereiken,
want hij is taai en ontziet niets.&rdquo;</p>

<p>Terwijl zij deze en dergelijke woorden bij zich zelve mompelde,
vulde zij eene nette schaal van verglaasd aardewerk, met gefiltreerd
Nijlwater, dat zij uit een groote poreuze kruik schonk,
legde op het heldere vocht een laurierblad, waarin twee met
zeven strepen verbonden harten gekrast waren, en kwam er
mede naar buiten.</p>

<p>Toen Paäker de schaal van haar aannam en het laurierblad
bekeek, zeide de heks: »Reeds dit verbindt de harten. Drie is
de man, vier is de vrouw, zeven het ondeelbare Chaach, chachach
charcharachacha&rdquo;<a name="FNanchor_60" id="FNanchor_60"></a><a href="#Footnote_60" class="fnanchor">60)</a>.</p>

<p>De heks zong dit bezweringsformulier niet zonder kunst, maar
de Mohar scheen naar haar wartaal niet te luisteren, althans hij
ging voorzichtig het dal weder in, en richtte zijne schreden naar
de plaats waar de vrouw van Mena uitrustte. Vóor de rotsen, die
hem voor Nefert onzichtbaar maakten, bleef hij staan, zette de
schaal op een vlakken steen en haalde het fleschje met den liefdedrank
uit zijn gordel. Zijne vingers beefden; zijne hersenen schenen
beneveld door bedwelmende dampen; in zijne borst weerklonken
wel duizend stemmen, die hem juichend schenen toe te roepen:
»Grijp toe, handel, gebruik den drank, nu of nooit!&rdquo; &mdash; Hij
was temoede als een eenzaam wandelaar, die op zijn pad het
testament vindt van een gestorven bloedverwant, op wiens vermogen
hij hoopt, het testament waarin hij onterfd wordt. Zal hij
het den rechter overleveren, of zal hij het verscheuren?</p>

<p>Paäker was niet alleen een uitwendig vrome, maar had ook
tot dusver gemeend in alles naar de voorschriften van den
voorvaderlijken godsdienst te handelen. Echtbreuk was eene
zware zonde. Maar had hij dan op Nefert geene oudere rechten
dan de koninklijke wagenmenner? Wie zich met de zwarte kunst
inliet, moest volgens de wet met den dood worden gestraft<a name="FNanchor_61" id="FNanchor_61"></a><a href="#Footnote_61" class="fnanchor">61)</a>,<span class="pagenum"><a name="Page_75" id="Page_75">[75]</a></span>
en het wijf stond ter kwader naam bekend, wegens haar ellendig
beroep. Doch had hij haar dan om die liefdedrank gevraagd?
Was het niet mogelijk dat de zielen zijner afgestorvenen, dat de
goden zelven, vermurwd door zijne gebeden en offers, bij toeval,
ja, als door een wonder, hem het toovermiddel in handen hadden
gegeven, aan de werking waarvan hij geen oogenblik twijfelde?
Zijne metgezellen hielden hem voor een man, die spoedig
besloten was, en in moeilijke gevallen handelde hij inderdaad
met buitengewone voortvarendheid. Wat hem daarbij leidde was
echter niet het bewijs van eene vlugge en gezonde werking zijner
hersenen, maar meestal het gevolg van de uitkomst van een
vraag- en antwoordspel. Want verschillende amuletten hingen
om zijn hals en aan zijn gordel, alle door de hand eens priesters
gewijd. Het waren voor hem bijzonder heilige voorwerpen
van hooge waarde. Bleef het oog van den lazuursteen, dat met
een gouden keten aan zijn gordel hing, wanneer men het op
den grond wierp, zóó liggen, dat de gegraveerde zijde naar den
hemel zag en de gladde onder lag, dan zeide het »ja&rdquo;, en in
het omgekeerde geval »neen&rdquo;. In zijn geldtasch had hij altijd het
beeldje van den god Apheroe met den kop van een jakhals<a name="FNanchor_62" id="FNanchor_62"></a><a href="#Footnote_62" class="fnanchor">62)</a>,
den god die de wegen opent. Zoo vaak hij aan een kruisweg
kwam, wierp hij dit beeldje voor zich uit en volgde hij de richting,
naar welke de spitse snuit van den kop heenwees. In de
meeste gevallen riep hij de hulp in van den zegelring van zijn
overleden vader, een oud familiestuk, dat de opperpriester van
Abydus op het heiligste onder de veertien graven van Osiris<a name="FNanchor_63" id="FNanchor_63"></a><a href="#Footnote_63" class="fnanchor">63)</a>
gelegd en met wonderkracht toegerust had. Deze bestond uit een
gouden hand met eene breede zegelplaat, waarin men den naam
kon lezen van den sedert lang vergoodden Thotmes III, door
wien het kleinood aan Paäkers voorvaderen was geschonken. Als
hij tot dien ring vragen wilde richten, raakte de Mohar met de
punt van zijn bronzen dolk de gegraveerde naamteekens aan,
waarvan drie betrekking hadden op de godheid, terwijl de andere
de afbeeldingen waren van profane voorwerpen. Trof nu de
punt een der eerste teekens, dan, meende hij, was zijn Osiris-geworden
vader het eens met zijn voornemen; in het tegenovergesteld
geval liet hij het varen. Dikwijls drukte hij den ring<span class="pagenum"><a name="Page_76" id="Page_76">[76]</a></span>
tegen zijn hart en wachtte dan op het eerste levende wezen,
dat hij zou ontmoeten. Kwam het van zijne rechterzijde, dan
hield hij het voor een opwekkenden, kwam het van zijne linker,
voor een waarschuwenden bode zijns vaders.</p>

<p>Langzamerhand had Paäker in dit vragen een zeker stelsel
gebracht. Al wat hij in de natuur ontmoette, bracht hij in verband
met zichzelven en zijn levensloop. Het was roerend en
te gelijk treurig om op te merken, hoe innig hij steeds met de
zielen zijner afgestorvenen voortleefde. Zijne niet zeer hoogvliegende
maar toch sterke verbeeldingskracht was in staat, zoo vaak
hij haar liet werken, hem het beeld zijns vaders of van zijn
vroeg gestorven ouderen broeder voor de oogen te tooveren, tastbaar
duidelijk, juist zooals hij hen gekend had. Nooit echter
bezwoer hij de nagedachtenis van zijne onvergetelijke dooden,
om hen te gedenken met stillen weemoed, die lieflijke bloem aan
den doornstruik der smart, maar altijd met een of ander zelfzuchtig
doel. Het aanroepen van de vaderlijke schim was
hem gebleken bij sommige vragen van bijzondere uitwerking
te zijn, en het aanroepen van de broederlijke schim bij
andere, en daarom wendde hij zich tot den een of ander, met
de zekerheid van een geoefend timmerman, die zelden twijfelt
wanneer hij den bijl en wanneer hij de zaag gebruiken moet. Hij
hield het er voor, dat deze zijne handelwijze overeenkwam met
den wil der goden, en daar hij overtuigd was dat de geesten
zijner afgestorvenen na hunne rechtvaardiging waren overgegaan
in Osiris, dat wil zeggen, dat zij als bestanddeelen van de wereldziel
thans deel hadden aan het bestuur over alles, zoo offerde hij
hun niet alleen in zijn familiegraf, maar ook in de tempels van
de Nekropolis, die aan den dienst der voorvaderen waren gewijd,
en bij voorkeur in het Seti-huis. Van Ameni en de andere priesters,
die tot het heiligdom behoorden, dat onder diens toezicht
stond, ontving de koninklijke gids gaarne raad en nam hij ook
berisping dankbaar aan, en zoo leefde hij in de hoogmoedige
overtuiging, die door zijne meesters geen oogenblik aan het wankelen
werd gebracht, dat hij behoorde tot de ijverigste vromen
in den lande, die den goden het welgevalligst waren. Bij elken
tred als door bovenzinnelijke machten omgeven en geleid, gevoelde
hij geen behoefte aan vrienden en vertrouwden. In het veld
zoowel als in Thebe stond hij geheel op zichzelven en werd door
de zijnen gehouden voor een ruw, trotsch en ongevoelig man,
maar die een ijzeren wil had.</p>

<p>Paäker was in staat het beeld van verloren geliefden met dezelfde
levendigheid voor zijne ziel te doen oprijzen, als de gestalten
zijner afgestorvenen. Dat deed hij niet enkel in ontelbare
stille nachten, maar evenzoo op lange tochten en ritten door de<span class="pagenum"><a name="Page_77" id="Page_77">[77]</a></span>
zwijgende woestijn. Op zulke visioenen volgden meestal hevige
opwellingen van haat tegen den wagenmenner en eene reeks
vurige gebeden, die alle het verderf van den laatste ten doel
hadden. Toen hij dan ook de schaal met het water voor Nefert
op de gladde rots zette en naar het fleschje met den liefdedrank
greep, was zijne ziel zoo vol verlangen, dat er geene ruimte was
voor haat. Intusschen kon de Mohar toch niet de bezorgdheid
van zich weren, dat hij zich door het gebruik van een tooverdrank
zwaar zou bezondigen. Daarom ondervroeg hij het orakel
van zijn ring, alvorens de noodlottige druppels in het water te
gieten. De dolk raakte geen der heilige teekens van het zegelopschrift.
Onder andere omstandigheden zou hij dus zijn voornemen
hebben opgegeven. Ditmaal stiet hij echter den dolk onwillig
in de scheede, drukte den gouden ring aan zijn hart, lispelde
den naam van zijn Osiris-geworden broeder, en wachtte nu op
het eerste levend wezen, dat hem zou tegenkomen. Het liet niet
lang op zich wachten, want van de berghelling tegenover hem
vlogen twee witte gieren op met langzamen vleugelslag. Met
angstige spanning volgde hij dezen in hun vlucht, al hooger en
hooger. Een oogenblik lieten zij zich onbewegelijk door den
luchtstroom dragen, beschreven een cirkel om elkander en zetten
daarop koers naar de linkerzijde, om achter de bergen te verdwijnen.
Zijn wensch was weder onvervuld gebleven. Haastig
greep hij het fleschje om het weg te slingeren, maar de hartstocht,
die in zijn binnenste woelde, had hem de heerschappij over
zijn wil benomen. Daar rees het beeld van Nefert voor zijne
ziel op, alsof zij hem vriendelijk wenkte. Geheimzinnige machten
klemden zijne vingers al vaster en vaster aan het fleschje, en
met den trots die hem eigen was, als hij tegenover zijne metgezellen
stond, goot hij de helft van den liefdedrank in het
water, greep de schaal op en naderde zijn offer.</p>

<p>Nefert had inmiddels haar schaduwrijke zitplaats verlaten en
ging hem te gemoet. Zonder iets te zeggen, nam zij de schaal
aan, en dronk zij die met welgevallen ledig tot den bodem.
»Dank,&rdquo; zeide zij, toen zij na het gulzig drinken weder bij adem
gekomen was. »Dat heeft mij goedgedaan! Hoe frisch en hartig
smaakte dat water! Maar uwe handen beven, en gij zijt zoo
verhit door het harde loopen voor mij, gij arme!&rdquo;</p>

<p>Bij deze woorden zag zij hem aan met den innigen gloed,
die er in hare groote oogen lag, en stak hem hare rechterhand
toe, die hij onstuimig aan zijne lippen drukte.</p>

<p>»Laat dit,&rdquo; zeide zij lachend. »Zie, daar komt de prinses met
een priester uit de hut van den onreine. Foei, wat hebt ge mij
straks met uwe vreeselijke woorden doen schrikken! Nu ja, ik
gaf u grond om toornig tegen mij te zijn; maar nu moet gij<span class="pagenum"><a name="Page_78" id="Page_78">[78]</a></span>
weer goed zijn, hoort ge, en ook uwe moeder weer bij de mijne
brengen. Geen woord meer! Ik wil toch eens zien of neef Paäker
mij gehoorzaamheid zal weigeren!&rdquo;</p>

<p>Ondeugend hief zij den vinger tegen hem op; daarna weder
ernstig wordende, sprak zij met een blik, die Paäker smartelijk
maar tevens met een zalig gevoel tot in de ziel drong: »Kom,
wees nu niet boos meer. Het is zoo heerlijk als men lief voor
elkaar is.&rdquo;</p>

<p>Na deze woorden liep zij naar de hut van den Paraschiet,
terwijl Paäker beide handen tegen zijn borst drukte en in zich
zelven zeide: »De drank werkt; zij zal de mijne worden. Heb
dank, hemelsche goden!&rdquo; &mdash; Doch dit gebed, dat hij nooit verzuimde
uit te spreken, wanneer hem eenig geluk was wedervaren,
stierf heden op zijne lippen weg. Hij zag zich zoo dicht
bij het doel zijner wenschen. Daar lag de tooverbron, waarnaar
hij jaren lang had gesmacht, voor zijne oogen. Nog enkele
schreden en hij zou zich kunnen drenken uit haar vollen stroom
van liefde en haat te gelijk.</p>

<p>Terwijl hij de vrouw van Mena volgde en het fleschje met
angstvallige zorgvuldigheid in zijn gordel verborg, opdat toch
geen enkel drupje verloren mocht gaan van het kostbare vocht,
dat hij, overeenkomstig het voorschrift der oude, nog eens
gebruiken moest, deden zich in zijn boezem waarschuwende stemmen
vernemen, waarnaar hij gewoon was te luisteren als naar
eene vaderlijke vermaning. Maar thans dreef hij er den spot mede,
en gaf hij aan de stemming die hem beheerschte zichtbaar lucht,
door met zijne rechterhand te zwaaien als een dronkaard, die,
op weg naar het wijnvat, een zedeprediker afweert. De hartstocht
hield hem nog zóo vast gevangen, dat de gedachte nauwelijks
als een nevel in zijne ziel kon oprijzen: den korten stond,
waarin een braaf man tot een misdadiger wordt, heb ik doorleefd.
Hij had het tot hiertoe slechts gewaagd zijn smachtend verlangen
naar liefde en haat in de verbeelding te bevredigen, het aan
de godheid overlatende voor hem te handelen; doch nu had hij
zijne zaak de goden uit de hand genomen, en was hij tot daden
overgegaan, zonder hen, ja, huns ondanks. Daar gleed Hekt, de
tooveres, strijkelings langs hem heen, om de vrouw te zien,
waarvoor zij den liefdedrank had gegeven. Hij merkte haar op
en schrikte. Het wijf was weldra achter een rots verdwenen
en prevelde: »Zie me daar eens dien zesteenige! Het schijnt hem
wel te bevallen in het erfdeel van Assa&rdquo;<a name="FNanchor_64" id="FNanchor_64"></a><a href="#Footnote_64" class="fnanchor">64)</a>!</p>

<p>Midden in het dal kwamen Nefert en de gids de prinses Bent-Anat<span class="pagenum"><a name="Page_79" id="Page_79">[79]</a></span>
tegen en Pentaoer, die haar vergezelde. Toen de laatsten
de hut van den Paraschiet verlieten, bleven zij zwijgend tegenover
elkander staan. De koninklijke jonkvrouw drukte haar
rechterhand op haar hart en dronk als eene dorstige met diepe
ademhaling de reine lucht van het bergdal in. Het was alsof
een centenaarslast van haar was afgewenteld, alsof zij verlost
was van een schrikkelijk gevaar. Eindelijk richtte zij het woord
tot haren metgezel, die ernstig naar den grond keek, en zeide:
»Welk een ure!&rdquo;</p>

<p>De hooge gestalte van Pentaoer verroerde zich niet, maar hij
boog toestemmend zijn hoofd, als in een droom verzonken.</p>

<p>Bent-Anat zag hem nu voor het eerst in het volle daglicht,
liet hare groote oogen vol bewondering op hem rusten en vroeg
dan: »Zijt gij de priester, die mij gisteren, na mijn eerste bezoek
in de hut, zoo bereidvaardig voor rein hebt verklaard?&rdquo;</p>

<p>»Ik ben het,&rdquo; antwoordde Pentaoer.</p>

<p>»Ik heb uwe stem herkend en ben u dankbaar, want gij waart
het, die mijn moed hebt gesterkt, om, in weerwil van het verbod
mijns zielzorgers, den drang mijns harten te volgen en herwaarts
te gaan. Gij zult mij verdedigen, wanneer de andere mij zullen
berispen!&rdquo;</p>

<p>»Ik kwam echter hier om u onrein te verklaren.&rdquo;</p>

<p>»Zoo zijt gij dan van meening veranderd?&rdquo; vroeg Bent-Anat
trotsch, en trekken van minachting vertoonden zich om hare
lippen.</p>

<p>»Ik volg een hooger gebod, dat beveelt de oude inzettingen als
heilig te handhaven. Wanneer de aanraking van een Paraschiet,
zoo zegt men, de dochter van Ramses niet verontreinigt, wien
dan? Want is er iemand wiens gewaad vlekkeloozer is dan
het hare?&rdquo;</p>

<p>»Maar die man daar is braaf, bij al zijne geringheid,&rdquo; hernam
Bent-Anat, »braaf, ondanks den smaad die zijn dagelijksch brood
is, gelijk eere het onze! De negen groote goden mogen het mij
vergeven, maar die daar woont is liefderijk, vroom en moedig;
hij bevalt mij. En gij, die gisteren zijne bezoedelde aanraking
met éen woord meendet te kunnen afwasschen, wat geeft u
aanleiding hem heden onder de melaatschen terug te stooten?&rdquo;</p>

<p>»De vermaning van een verlicht man, om van de oude inzettingen
geen enkel gedeelte prijs te geven, omdat daardoor de
keten, waaraan men toch reeds begint te vijlen, rammelend
uit elkaar zou kunnen vallen.&rdquo;</p>

<p>»Zoo legt gij dus op mij den smet der onreinheid op grond
van een verouderde dwaling, terwille van de groote menigte,
niet om de daad die ik heb verricht? Gij zwijgt? Antwoord
mij nu openhartig en naar waarheid, wanneer gij werkelijk de<span class="pagenum"><a name="Page_80" id="Page_80">[80]</a></span>
man zijt waarvoor ik u tot hiertoe heb gehouden. Antwoord
mij, want het geldt de rust mijner ziel!&rdquo;</p>

<p>Pentaoer haalde zwaar adem, daarna gaf hij zijn door twijfel
gefolterd gemoed lucht in deze diep gevoelde woorden, die eerst
zacht, vervolgens al luider werden gesproken: »Gij dwingt mij
uit te spreken, wat ik eigenlijk niet eens moest denken. Maar
liever wil ik zondigen tegen de gehoorzaamheid dan tegen de
waarheid, de reine dochter van den zonnegod, wier gelijkenis
gij draagt, Bent-Anat. Of de Paraschiet onrein is door zijne
geboorte of niet, wie ben ik, dat ik zulk een vraagstuk zou
kunnen uitmaken? Doch ook ik heb evenals gij in hem een
mensch gezien van gelijke beweging als wij, wien dezelfde heilige
en reine gemoedsaandoeningen vervullen, die mij en de mijnen,
u en ieder die van eene moeder is geboren, aangrijpen en vaak
zoo zalig stemmen. Ik geloof dat de indruk van deze ure noch
uwe noch mijne ziel bevlekt, maar veeleer gelouterd heeft. Dwaal
ik, dan moge de veelnamige godheid het mij vergeven, wier
adem ook in den Paraschiet leeft en zich beweegt, zoowel als
in u en mij, de godheid waarin ik geloof, en waaraan ik steeds
reiner en blijmoediger van hart mijne gebrekkige liederen wijden
wil, wanneer zij mij zal leeren, dat al wat leeft en ademt, wat
weent en jubelt, eene afbeelding is van haar reine wezen, en
tot dezelfde vreugde en dezelfde smart geboren.&rdquo;</p>

<p>De dichter had zijne blikken ten hemel geslagen; thans ontmoetten
zij het fier en van blijdschap glinsterend oog der prinses,
die hem vrijmoedig haar rechterhand toestak. Pentaoer kuste
deemoedig haar gewaad. Zij sprak echter: »Niet alzoo! Leg
zegenend uwe hand op de mijne! Gij zijt een man en waarlijk
een priester. Thans laat ik mij gaarne de onreinheid welgevallen,
want ook mijn vader wenscht, dat door ons om den wil des
volks de instellingen uit den ouden tijd, zoolang men er nog
aan hecht, in eere gehouden worden. Laat ons de goden
gemeenschappelijk bidden, dat zij deze arme schepsels van den
banvloek ontheffen. Hoe heerlijk zou het in de wereld zijn,
wanneer de mensch den mensch liet blijven, wat de onsterfelijke
goden hem gemaakt hebben! &mdash; Maar daar staan Paäker
en Nefert nog altijd te wachten midden in de brandende zonnehitte.
Volg mij!&rdquo;</p>

<p>Zij ging met den priester vooruit, maar had nauwelijks eenige
schreden gedaan of zij keerde zich om en vroeg: »Hoe heet gij?&rdquo;</p>

<p>»Mijn naam is Pentaoer.&rdquo;</p>

<p>»Zijt gij dan de dichter van het Seti-huis?&rdquo;</p>

<p>»Zoo noemen ze mij.&rdquo;</p>

<p>Bent-Anat bleef nog een oogenblik staan en keek hem aandachtig
aan, als een bloedverwant, die wij voor het eerst van<span class="pagenum"><a name="Page_81" id="Page_81">[81]</a></span>
aangezicht tot aangezicht zien, en zeide: »De goden hebben u
buitengewone gaven geschonken, want uw blik reikt verder en
dringt dieper door dan die van andere menschen, en gij verstaat
de kunst om in woorden uit te drukken, wat wij slechts gevoelen.
Gaarne volg ik u!&rdquo;</p>

<p>Pentaoer bloosde als een knaap en zeide, terwijl Paäker en
Nefert hem en zijne gezellin steeds naderkwamen: »Tot heden
lag het leven voor mij als in eene schemering, maar deze ure
toont het mij anders. Ik heb er de donkere schaduwzijde van
leeren kennen, en,&rdquo; voegde hij er zachtkens aan toe, »de heldere
lichtzijde tevens.&rdquo;</p>

<div class="footnotes">

<div class="footnote">
<p><a name="Footnote_54" id="Footnote_54"></a><a href="#FNanchor_54"><span class="label">54)</span></a> De godin met den kop van eene leeuwin of kat, waarop meestal de
zonneschijf met de slang is te zien. Zij wordt eene dochter van Ra genoemd
en aan de kroon haars vaders is zij als Uraeus-slang de verpersoonlijking
van den moordenden gloed der zon. In het menschelijk leven verbeeldde zij
den gloeienden en wilden hartstocht der liefde. Als kat of met den kop eener
leeuwin snijdt zij brandende wonden in de ledematen der schuldigen,
zoodra zij in de onderwereld zijn. Hare geschenken zijn dronkenschap
en zinnelijken lust. Zij wordt ook Bast, en naar hare Phoenicische
zustergodheid Astarte genaamd.</p>
</div>

<div class="footnote">
<p><a name="Footnote_55" id="Footnote_55"></a><a href="#FNanchor_55"><span class="label">55)</span></a> De velden der gelukzaligen (Elysium) bestemd voor de verheerlijkte
geesten. In het Doodenboek ziet men hoe de gelukzaligen daar bij koele
wateren zitten, zaaien en oogsten.</p>
</div>

<div class="footnote">
<p><a name="Footnote_56" id="Footnote_56"></a><a href="#FNanchor_56"><span class="label">56)</span></a> De Arameërs, volgens de hoogstwaarschijnlijke uitlegging van Schrader.
De volken van westelijk Azië hadden zich, in den tijd van dit verhaal, met
hen vereenigd.</p>
</div>

<div class="footnote">
<p><a name="Footnote_57" id="Footnote_57"></a><a href="#FNanchor_57"><span class="label">57)</span></a> Naar de Idylle van Theocritus: De tooveres.</p>
</div>

<div class="footnote">
<p><a name="Footnote_58" id="Footnote_58"></a><a href="#FNanchor_58"><span class="label">58)</span></a> Spreekwijzen en toovermiddelen van heksen, voorkomende in een magischen
papyrus. De door Chabas uitgegeven <cite>Papyrus magique Harris</cite>
is ongeveer uit den tijd van ons verhaal afkomstig. Ook is hier gebruik
gemaakt van den door Dr. Leemans uitgegeven magischen papyrus, die op
het Leidsche Museum wordt gevonden, en van den toover-papyrus (in &rsquo;t
Grieksch) te Berlijn aanwezig, in het licht gegeven door Parthey.</p>
</div>

<div class="footnote">
<p><a name="Footnote_59" id="Footnote_59"></a><a href="#FNanchor_59"><span class="label">59)</span></a> De Egyptenaars hadden vóor Alexander en de Ptolemeërs geen munt.
Zij wogen het metaal, waaraan zij gewoonlijk den vorm van ringen gaven.</p>
</div>

<div class="footnote">
<p><a name="Footnote_60" id="Footnote_60"></a><a href="#FNanchor_60"><span class="label">60)</span></a> Galimatias of wartaal uit een Berlijnschen toover-papyrus.</p>
</div>

<div class="footnote">
<p><a name="Footnote_61" id="Footnote_61"></a><a href="#FNanchor_61"><span class="label">61)</span></a> Volgens den papyrus-Lee en Rollin. Vgl. Birch, <cite>Sur un papyrus
magique</cite> (Revue archéol. 1863); Chabas, <cite>Papyrus magique
Harris</cite>; Devéria, <cite>Papyr judiciaire de Turin</cite>.</p>
</div>

<div class="footnote">
<p><a name="Footnote_62" id="Footnote_62"></a><a href="#FNanchor_62"><span class="label">62)</span></a> Een bijzondere vorm van Anubis. Hij was de plaatselijke god van
Lykopolis, het tegenwoordige Sioet.</p>
</div>

<div class="footnote">
<p><a name="Footnote_63" id="Footnote_63"></a><a href="#FNanchor_63"><span class="label">63)</span></a> Typhon had het lijk van Osiris in veertien stukken gesneden en deze
over Egypte verspreid. Waar Isis er een vond, daar richtte zij een grafteeken
op voor haar gemaal. Geen dier graven was in den lateren tijd zoo heilig
als dat van Abydus, waarheen ook voorname Egyptenaars hunne mummies
lieten brengen, om in de nabijheid van Osiris te rusten.</p>
</div>

<div class="footnote">
<p><a name="Footnote_64" id="Footnote_64"></a><a href="#FNanchor_64"><span class="label">64)</span></a> De zin dezer woorden wordt eerst later duidelijk. Vert.</p>
</div></div>

<hr class="l1" />

<p><span class="pagenum"><a name="Page_82" id="Page_82">[82]</a></span></p>


<h3><a name="I_07" id="I_07"></a>ZEVENDE HOOFDSTUK.</h3>

<hr class="l4" />

<p>Een uur later hield Bent-Anat met haar gevolg stil voor de
poort van het Seti-huis. Evenals een bal door een mannenhand
geworpen, was een der voorloopers met groote sprongen den
trein vooruitgevlogen, om den opperpriester te melden, dat de
prinses in aantocht was. Zij stond alleen op haar wagen, die het
gevolg vooruitreed. Pentaoer had eene plaats gevonden op den
wagen van den gids. De overste der Horoscopen ontving den stoet
aan de tempelpoort.</p>

<p>Daar de groote deuren der pylonen wijd geopend waren, was
het vergund een blik te slaan in het voorhof van het heiligdom,
dat met gladde steenplaten geplaveid, en aan de linker- en rechterzijde
alsmede van achteren met zuilengangen omgeven was. De
wanden en architraven, de zuilen en de holvormige kroonlijst,
die het voorhof van boven afsloot, waren met bontkleurig beeldwerk
beschilderd. In het midden stond een groot offeraltaar,
waarop kyphi-ballen<a name="FNanchor_65" id="FNanchor_65"></a><a href="#Footnote_65" class="fnanchor">65)</a>, die de groote ruimte met een bedwelmenden
geur vervulden, op spaanders van cederhout door het vuur
werden verteerd. Rondom in een halven cirkel stonden meer dan
honderd wit gekleedde priesters, met het aangezicht gekeerd naar
de naderende prinses, en zongen hartroerende klaagliederen. Vele
bewoners van de Nekropolis hadden zich geschaard aan beide zijden
van de sphinxen, waartusschen Bent-Anat naar den tempel<span class="pagenum"><a name="Page_83" id="Page_83">[83]</a></span>
reed. Men vroeg niet wat het beduiden moest, dat juist nu klaagzangen
werden aangeheven, want aan weeklachten en geheimzinnigheden
was men hier gewoon.</p>

<p>»Heil het kind van Ramses!&rdquo; »Knielt neder voor de zonnedochter
Bent-Anat!&rdquo; klonk het uit duizend monden, en de saamgevloeide
menigte boog zich ter aarde, toen de koninklijke jonkvrouw kwam
aanrijden.</p>

<p>De prinses steeg vóór het poortgebouw van den wagen, en
volgde den eersten der Horoscopen, die haar ernstig en zwijgend
aan den ingang van het heiligdom kwam begroeten. Toen zij
gereed stond het voorhof te betreden, zwol het priesterlijk gezang
op eens met eene vreeselijke donderende kracht. De heldere sopraanstemmen
der tempelscholieren, gedragen door het gebrom
der zware bassen, jammerden in hartstochtelijke weeklachten.
Bent-Anat schrikte en hield een oogenblik haar voet terug. Daarop
ging zij verder.</p>

<p>Maar achter den drempel der poort trad Ameni haar in den
weg, bekleed met al de teekenen zijner waardigheid. Hij strekte
zijn kromstaf uit, als om haar af te weren, en riep luide en
met vuur: »De tegenwoordigheid van de reine dochter van Ramses
brengt dit heiligdom zegen, maar deze herberg der goden
sluit hare poorten voor de verontreinigden, zij mogen slaven zijn
of vorsten. In den naam der hemelsche goden, waarvan gij afstamt,
vraag ik u, Bent-Anat, zijt gij rein, of hebt gij u bevlekt
en uwe vorstelijke hand bezoedeld door de aanraking van
onreinen?&rdquo;</p>

<p>De priester had zich geplaatst vlak voor de hooge gestalte van
de prinses. Een helder rood overtoog de wangen der jonkvrouw;
het suisde haar in de ooren als bruiste in hare nabijheid eene
stormachtige zee, en haar boezem rees en daalde in hartstochtelijke
beweging. Het koninklijk bloed vloeide onstuimig door
hare aderen. Zij gevoelde dat men haar hier eene onwaardige
rol liet spelen in een tooneelspel, dat met voordacht werd opgevoerd.
Haar voornemen zichzelve als van onreinheid aan te
klagen, was vergeten, en reeds opende zij de lippen, om den
priester, wiens aanmatiging haar diep beleedigde, met kracht af
te wijzen, toen Ameni de oogen opsloeg en haar aanstaarde, met
al den ernst die in hem was.</p>

<p>Bent-Anat zweeg, doch zij weerstond den blik en beantwoordde
dien trotsch en afwijzend.</p>

<p>De aderen op Ameni&rsquo;s voorhoofd zwollen; toch wist hij de
verontwaardiging, die in zijn binnenste opkwam als een zwarte
dreigende donderwolk, te beheerschen, en zeide op een toon, die
echter wel een weinig verschilde van zijne gewone deftigheid:
»Ten tweede male vragen de goden u door mij, die hun vertegenwoordiger<span class="pagenum"><a name="Page_84" id="Page_84">[84]</a></span>
ben: &sbquo;Hebt gij deze heilige plaats betreden, opdat
de onsterfelijken de onreinheid van u nemen, die uw lichaam en
uwe ziel bevlekt?&rsquo;&rdquo;</p>

<p>Bent-Anat antwoordde kortaf en zich volkomen bewust van hetgeen
zij zeide: »Mijn vader zal u het antwoord geven!&rdquo;</p>

<p>»Niet mij,&rdquo; hernam Ameni, »maar den goden zal hij het geven,
in wier naam ik u thans beveel dit vlekkeloos heiligdom te verlaten,
dat door uwe tegenwoordigheid wordt bezoedeld.&rdquo;</p>

<p>De prinses huiverde bij deze woorden en zeide dof: »Ik ga.&rdquo;</p>

<p>Reeds had zij den voet opgeheven, om naar de poort van den
pylon terug te keeren, toen haar blik dien van den dichter
ontmoette. Als een begenadigde, voor wiens oogen de grootste
wonderen gebeuren, had hij daar gestaan tegenover de koninklijke
jonkvrouw, onrustig en toch in verrukking, vol angst en
toch met innerlijke zelfvoldoening. Scheen zij door deze vermetele
daad niet den hemel te willen bestormen? En toch, die daad
was geheel in overeenstemming met haar waar en groot karakter.
Het kwam hem voor alsof Ameni, tot wien hij met zooveel
eerbied en bewondering had opgezien, in het niet wegzonk, en
toen zij zich gereed maakte den tempel te verlaten, weigerde zijne
hand, die haar wilde tegenhouden, hem dezen dienst en zocht,
terwijl Bent-Anat&rsquo;s blik den zijnen ontmoette, de plaats van zijn
snel kloppend hart.</p>

<p>Het kon den opperpriester niet moeielijk vallen in het ongeveinsd
gelaat van deze twee te lezen. Hij gevoelde dat eene snel
geknoopte band hunne zielen had saamgesnoerd, en de blik dien
hij hen zag wisselen deed hem huiveren. Want de weerspannige
had den dichter aangezien als eene zegepralende, die bijval vraagt,
en de oogen van Pentaoer waren aan dit verlangen tegemoetgekomen.
Na een oogenblik van beraad riep Ameni: »Bent-Anat!&rdquo;</p>

<p>De prinses keerde zich om, en zag den priester ernstig en vragend
aan. Ameni deed eene schrede voorwaarts, en plaatste zich
tusschen haar en den dichter. »Gij daagt,&rdquo; sprak hij op indrukwekkenden
toon, »de goden uit ten strijd. Dat is stout! Maar
het komt mij voor, dat gij tot zulk eene daad den moed hebt gehad,
omdat gij rekent op een bondgenoot, die de onsterfelijken
bijna even nabij staat als ik. Laat mij u daarom dit zeggen: Aan
u, die als een kind op een dwaalspoor zijt geleid, mag veel vergeven
worden; maar een dienaar der godheid&rdquo; &mdash; en dit zeggende
zag hij Pentaoer aan met onheilspellenden blik &mdash; »een priester,
die in den strijd van willekeur tegen wet overloopt, die zijn plicht
verzaakt en zijn eed vergeet, die kan u niet langer als een raadsman
ter zijde staan. Al had de godheid hem ook met de rijkste
gaven gezegend: hij is verdoemd! Wij bannen hem uit ons midden,
wij vloeken hem, wij....&rdquo;</p>

<p><span class="pagenum"><a name="Page_85" id="Page_85">[85]</a></span></p>

<p>Bent-Anat zag bij deze woorden nu eens Ameni aan, die
beefde van ontroering, dan weder Pentaoer, die tegenover haar
stond. Op haar gelaat wisselden het rood der verontwaardiging
en doodelijke bleekheid elkander af, gelijk het licht en de schaduw
op den bodem van een palmwoud, waarover in den middag
een stormwind heenvaart. De dichter kwam haar een voetstap
nader. Zij begreep dat hij spreken wilde, en door het gebeurde
te verdedigen zich onmisbaar in het verderf zou storten. Innig
medelijden en eene namelooze angst grepen haar aan, en eer
Pentaoer zijn mond nog kon ontsluiten, zonk zij langzaam voor
Ameni&rsquo;s voeten neder en zeide zacht: »Ik heb gezondigd en mij
bezoedeld, zooals gij zegt en Pentaoer mij ook heeft aangekondigd
voor de hut van den Paraschiet. Geef mij mijne reinheid
weder, Ameni, want ik ben onrein.&rdquo;</p>

<p>Gelijk eene vlam, die door eene menschelijke hand wordt uitgebluscht,
verdween de gloed uit de oogen van den opperpriester.
Vriendelijk, ja met liefdevollen blik zag hij neder op de prinses.
Hij zegende haar, geleidde haar tot voor het allerheiligste, liet
haar dáar hullen in wierookwolken en zalven met de negen
heiligste oliën, en gebood haar naar het koninklijk paleis terug
te keeren. Hij voegde er bij, dat haar schuld nog niet volkomen
was geboet; maar weldra zou zij vernemen door welke gebeden
en heilige oefeningen zij van de goden, die hij in het allerheiligste
des tempels zou ondervragen, hare reinheid terug kon
ontvangen.</p>

<p>Gedurende deze ceremoniën hief het priesterkoor in den voorhof
weder zijne klaagzangen aan. Het volk, dat vóor den tempel
stond te luisteren naar deze liederen, stemde er van tijd tot tijd
mede in door een gillenden jammerkreet; want reeds had zich
de sombere mare van het gebeurde onder de menigte verbreid.</p>

<p>De zon begon langzaam naar het westen te neigen; de bezoekers
van de doodenstad moesten weldra de Nekropolis verlaten, en
nog altijd wilde Bent-Anat, op welker terugkomst het volk met
ongeduld stond te wachten, niet te voorschijn komen. De een
vertelde den ander, dat de dochter des konings vervloekt was
geworden, omdat zij aan de zieke blanke en schoone Warda,
bij de meesten geene onbekende, geneesmiddelen had gebracht.
Onder de nieuwsgierigen, die hierheen gestroomd waren, bevonden
zich vele balsemers, bouwlieden en menschen uit den minderen
stand. De geest van verzet en oproer, waardoor het Egyptische
volk in later tijd onder vreemde overheerschers zich zooveel lijden
op den hals haalde, ontwaakte en nam toe bij de minuut. Men
schold op den priesterlijken hoogmoed en zulk eene onzinnige
en onwaardige inzetting. Een dronken soldaat, die weldra weder
terugwandelde naar de kroeg, die hij zooeven had verlaten, was<span class="pagenum"><a name="Page_86" id="Page_86">[86]</a></span>
de raddraaier. Hij nam het eerst een zwaren steen op, om dien
tegen de met metaal beslagene tempelpoort te slingeren. Eenige
jongens volgden al schreeuwend zijn voorbeeld: zelfs meer
bejaarde mannen, aangehitst door het gehuil van fanatieke vrouwen,
lieten zich verleiden tot het schelden en smijten met
steenen.</p>

<p>In het Seti-huis weerklonken onafgebroken de priesterlijke
liederen. Eindelijk, toen het geschreeuw der volksmenigte al
luider en luider werd, opende zich de hoofdpoort. Ameni trad
in vol ornaat met deftigen tred naar buiten, gevolgd door twintig
Pastophoren, die godenbeelden en heilige symbolen op de schouder
droegen. Terwijl hij voortging tot midden onder de menigte,
zweeg alles. »Waarom stoort gij onze gebeden?&rdquo; vroeg hij luid
en kalm.</p>

<p>Een verward geroep door elkander, waarin zich alleen de
dikwijls herhaalde naam van Bent-Anat liet onderscheiden, was
het antwoord.</p>

<p>Ameni bewaarde zijne onverstoorbare bedaardheid, en zijn
kromstaf opheffende riep hij: »Maakt plaats voor de dochter van
Ramses. Zij heeft bij de goden, die zoowel de schuld van den
aanzienlijkste als van den geringste onder u kennen, reinheid
gezocht en gevonden. Zij beloonen de vromen, maar straffen
de weerspannigen. Knielt neder en laat ons bidden, opdat zij u
vergeving schenken en u met uwe kinderen zegenen.&rdquo;</p>

<p>Ameni liet zich door een Pastophoor het heilige sistrum aangeven
en hief het omhoog<a name="FNanchor_66" id="FNanchor_66"></a><a href="#Footnote_66" class="fnanchor">66)</a>. De priesters achter hem hieven
eene plechtige hymne aan, en de menigte zonk op de knieën
zonder zich te verroeren, tot het lied verstomde en de opperpriester
uitriep: »De hemelsche goden zegenen u door mij, hun
dienstknecht. Verlaat deze plaats en maakt ruimte voor de
dochter van Ramses.&rdquo;</p>

<p>Na dit gesproken te hebben ging hij in den voorhof terug, en
de tempelwacht veegde de straat schoon die, tusschen de sphinxen<span class="pagenum"><a name="Page_87" id="Page_87">[87]</a></span>
door naar den Nijl voerde, zonder eenigen tegenstand te ontmoeten.</p>

<p>Toen Bent-Anat haar wagen besteeg, sprak Ameni: »Gij zijt
een koningskind. Het huis uws vaders rust op de schouders van
het volk. Ondermijn de oude instellingen, die het in banden houden,
en de menigte zal in opstand komen als deze onzinnigen.&rdquo;</p>

<p>Ameni trad achterwaarts. Bent-Anat schikte langzaam de
teugels in haar hand. Intusschen spiegelde haar oog zich in dat
van den dichter, die, geleund tegen een der deurpijlers, als in verrukking
naar haar opzag. Zij liet met opzet haar zweep op den
grond vallen, in de hoop dat hij die oprapen en haar overhandigen
zou; doch hij bemerkte het niet. Een looper sprong toe
en gaf het voorwerp aan de prinses, wier paarden ongeduldig
trappelden en onder gehinnik zich in beweging zetten.</p>

<p>Pentaoer bleef als aan den pijler genageld staan, totdat het
geratel der over de steenplaten van de sphinxenlaan rollende
wagenwielen langzamerhand wegstierf, en de weerschijn van het
gloeiend avondrood de oostelijke bergen kleurde met zachte purperen
tinten. De klank van den slag op een metalen bekken,
die in de verte kon worden gehoord, wekte den dichter uit zijne
afgetrokkenheid. Hij bracht zijn linkerhand aan zijn hart en drukte
de rechter tegen zijn voorhoofd, als wilde hij daarmede zijne her
en der dwalende gedachten verzamelen. Het klankbekken riep
hem tot zijn plicht, en wel tot de lessen in de redekunst die
hij op dit uur voor de jonge priesters moest houden. Zwijgend
richtte hij uit gewoonte zijne schreden naar den open hof, waar
zijne leerlingen hem wachten; doch in plaats van gelijk anders
op weg daarheen het onderwerp te overdenken, waarover hij
wilde handelen, hielden zijn geest en zijn hart zich bezig met
hetgeen hij in de laatste uren had doorleefd. Eén beeld, dat hem
zoo zalig stemde, beheerschte al zijne voorstellingen; het was
de beeltenis der onuitsprekelijk schoone vrouw, die in al den
glans harer koninklijke waardigheid en bevende van fierheid
zich om zijnentwil in het stof had geworpen. Het was hem
alsof zij door die daad hem eene nieuwe vorstelijke waarde had
verleend, alsof zij door haar blik hem met een hooger licht had
beschenen, als ademde hij in reiner lucht en als hadden zijne
voeten vleugelen aangeschoten.</p>

<p>In zulk eene stemming verscheen Pentaoer onder zijne toehoorders.
Toen hij daar stond tegenover al die bekende gezichten,
kwam hij tot bezinning en begreep hij wat hem te doen
stond. Zijn meest geliefde leerling, de jonge Anana, overhandigde
hem het boek, waarmede hij, vier en twintig uren geleden,
beloofd had voort te gaan. Leunende tegen den wand van den
hof, opende hij de papyrus-rol en tuurde op de schriftteekens. Hij
gevoelde echter dat hij niet in staat was om te lezen. Met alle<span class="pagenum"><a name="Page_88" id="Page_88">[88]</a></span>
kracht greep hij zich aan, zag naar boven en trachtte den draad
weder te vinden, waar hij dien gisteren avond had afgebroken en
thans weder moest opvatten; maar het scheen hem toe dat er
tusschen gisteren en heden eene wijde zee lag, welker schuimende
golfslag zijne herinnering en zijn denkvermogen geheel in de war
bracht. Zijne leerlingen, die met de beenen kruislings onder het
lijf op een stroomat tegenover hem zaten, zagen den zwijgenden
anders zoo welsprekenden leeraar verwonderd aan. »Hij bidt,&rdquo;
fluisterde een jonge priester zijn buurman toe, en Anana zag met
bezorgdheid, hoe de sterke handen zijns meesters zich zoo vast
om de schriftrol klemden, dat de dunne stof waaruit ze bestond
dreigde te verbrokkelen.</p>

<p>Eindelijk richtte Pentaoer zijn blik naar beneden. Hij had zijn
onderwerp gevonden. Terwijl hij opzag was zijn oog gevallen op
den naam des konings, die aan de overzijde op den wand stond
geschilderd met den titel: »de goede god.&rdquo; Hij knoopte den
gang zijner gedachten aan deze woorden vast en legde zijne toehoorders
de vraag ter beantwoording voor: »Hoe kunnen wij
weten dat de godheid goed is?&rdquo; Hij riep den eenen priester na
den ander op, om dit thema te behandelen, alsof hij voor zijne
toekomstige gemeente stond. Verschillende leerlingen namen het
woord en spraken met meer of minder waarheid en warmte. De
beurt kwam ten laatste aan Anana, die in goed gekozen woorden
de doelmatige schoonheid prees van de bezielde en onbezielde
schepping, waarin zich de goedheid van Amon<a name="FNanchor_67" id="FNanchor_67"></a><a href="#Footnote_67" class="fnanchor">67)</a>, Ra<a name="FNanchor_68" id="FNanchor_68"></a><a href="#Footnote_68" class="fnanchor">68)</a>, Ptah<a name="FNanchor_69" id="FNanchor_69"></a><a href="#Footnote_69" class="fnanchor">69)</a>
en de andere goden openbaarde.</p>

<p><span class="pagenum"><a name="Page_89" id="Page_89">[89]</a></span></p>

<p>Pentaoer luisterde naar den jongeling met de armen kruiselings
over elkander, hem nu eens vragend aanziende, dan
weder toestemmend knikkende. Toen de voordracht geëindigd
was, knoopte hij aan deze zijne denkbeelden vast. Want nu
begon hij zelf te spreken. Als gehoorzame valken op de stem
dergenen, die ze ter jacht hebben afgericht, schoten de ideeën
hem toe, en de godsdienstige geestdrift, die in zijn borst was
ontwaakt, doortintelde met gloed en leven zijne rede, die zich
verhief gelijk een adelaar, met steeds breeder en geweldiger vleugelslag.
Nu eens als wegsmeltende van aandoening, dan weder
juichende van verrukking, prees hij de heerlijkheid der natuur.
Toen hij de eeuwige orde aller dingen verheerlijkte, en de ondoorgrondelijke
wijsheid des wereldscheppers, en de voorzienigheid
van den Eenen, die eenig is en groot en zonder gelijken, ja,
toen vloeiden hem de woorden van de lippen als een kristalheldere
stroom. »Zóo onvergelijkelijk,&rdquo; dus besloot hij, »is de
woonplaats, die de godheid ons gegeven heeft! Alles wat Hij,
de Eenige, geschapen heeft, is doordrongen van zijn eigen wezen
en het getuigt van zijne goedheid. Wie hem weet te vinden,
ziet hem overal, hij geniet elke sekonde zijne heerlijkheid. Zoekt
hem dan, en wanneer gij hem gevonden hebt, valt voor hem
neder en zingt zijn lof. Maar prijst den allerhoogsten niet alleen
uit dankbaarheid voor de heerlijkheid van de werken zijner handen,
maar vooral daarvoor, dat hij ons met de vermogens heeft
begaafd, om door hetgeen hij gemaakt heeft tot zalige verrukking
te worden opgevoerd. Beklimt de toppen der bergen en overziet
het land, dat aan uwe voeten ligt uitgestrekt; knielt neder
wanneer het avondrood gloeit als robijnen en het morgenrood
gloort als de rozen; gaat naar buiten in den nacht en ziet de
sterren, hoe zij eeuwig en zonder stoornis in onmeetbare oneindige
kringen de blauwe hemelzee op zilveren booten bevaren;
neemt plaats nevens de wieg van het kind en bij den bloemknop,
en ziet hoe de moeder zich heenbuigt over haar kleine en de
heldere morgendauw op elk blaadje parelt. Maar wilt gij weten
in welke richting de stroom der goddelijke goedheid zich in den
volsten overvloed uitstort, waar de vereering van dien schepper<span class="pagenum"><a name="Page_90" id="Page_90">[90]</a></span>
hare rijkste gaven neerlegt en waar zijne heiligste altaren staan
opgericht? Het is in uw eigen hart, zoo het althans rein is en
van liefde vervuld. In zulke harten spiegelt de natuur zich af
als in die tooverspiegels, in wier oppervlakten wij het schoone
driemaal schoon aanschouwen. Dàar reikt het oog ver over
stroom en boomgaarden en bergen heen, en overziet de geheele
aarde. Daar schittert het morgen- en avondrood niet als rozen
en robijnen, maar als de wangen van de godin der schoonheid
zelve. Dáar bevaren de sterren niet zwijgend den hemel, maar
onder het heerlijk ruischen der reinste accoorden. Dáar lacht
het kind als een jeugdige god en de knop ontplooit zich tot een
wonderbloem. Dáar breidt de dankbaarheid zich uit en wordt
het gebed inniger, en wij werpen ons in de armen van een
god die &mdash; hoe zal ik zijne heerlijkheid uitspreken! &mdash; die een
god is, tot wien het verheven negental der groote goden hulpbehoevend
opziet als ellendige bedelaars.&rdquo;</p>

<p>Het klankbekken, dat het einde van het uur aankondigde, brak
zijne rede af. Pentaoer zweeg en haalde diep adem. Gedurende
eenige minuten verroerde zich geen zijner leerlingen. Eindelijk
legde de dichter de papyrus-rol uit zijne hand, veegde zich het
zweet van zijn gloeiend voorhoofd en richtte langzaam zijne schreden
naar de deur van den hof, die toegang verleende tot het
heilige tempelbosch. Reeds stond hij op den drempel, toen hij
voelde dat iemand de hand op zijn schouder legde. Hij zag om.
Achter hem stond Ameni en zeide koeltjes: »Gij hebt uwe hoorders
in betoovering opgevoerd, mijn vriend! Jammer maar, dat
u de harp ontbrak.&rdquo;</p>

<p>Deze woorden van Ameni troffen het opgewekt gemoed van
den dichter, als ijs dat op de borst van een koortslijder wordt
gelegd. Hij wist wat deze toon in de stem zijns meesters te beteekenen
had, want zoo pleegde hij slechte leerlingen en zondige
priesters met woorden te straffen. Hem had hij echter nog
nooit op deze wijze toegesproken.</p>

<p>»Gij schijnt inderdaad in uwe bedwelming vergeten te hebben,&rdquo;
ging de opperpriester ijskoud voort, »wat een leeraar in
de school behoort te spreken. Eenige weken geleden hebt gij in
mijne handen gezworen het mysterie te zullen bewaren, en heden
biedt het geheim van den eenigen onnoembaren, de heiligste
bezitting der ingewijden als eene goedkoope waar op de open
markt aan ieder aan.&rdquo;</p>

<p>»Gij snijdt met messen,&rdquo; zeide Pentaoer.</p>

<p>»Als ze maar scherp zijn,&rdquo; hernam de opperpriester, »en de
onreine vlekken en het voortwoekerende onkruid in uwe ziel
uitroeien. Gij zijt jong, te jong; doch niet als de teedere vruchtboom,
die zich laat rechtbuigen en veredelen, maar als het gewone<span class="pagenum"><a name="Page_91" id="Page_91">[91]</a></span>
ooft op den grond, dat vergif wordt voor de kinderen die
het oprapen, al ware de boom waarvan het viel ook nog zoo heilig.
Niettegenstaande de meeste der ingewijden hunne stemmen er
tegen verhieven, namen Gagaboe en ik u onder ons op. Dankbaar
en vol geestdrift hebt ge mij gezworen, de wet op het mysterie
in eere te zullen houden. Heden heb ik u voor het eerst uit
den vrede der school in den kampstrijd des levens gebracht. En
hoe hebt gij het veldteeken bewaard, dat gij moest omhoog houden
en verdedigen?&rdquo;</p>

<p>»Ik heb gedaan,&rdquo; antwoordde Pentaoer, diep bewogen, »wat mij
voorkwam waarheid en recht te zijn.&rdquo;</p>

<p>»Recht is voor u even als voor ons, wat de wet voorschrijft.
En wat is waarheid?&rdquo;</p>

<p>»Niemand heeft nog haar sluier opgelicht,&rdquo; zeide Pentaoer;
»maar mijne ziel is geboren uit het bezielde lichaam van het al.
Een deel van den onbedriegelijken geest der godheid leeft in mijne
borst, en wanneer hij zich in mij werkzaam toont....&rdquo;</p>

<p>»Hoe licht houden wij toch de stem der eigenliefde voor de stem
der godheid!&rdquo;</p>

<p>»Zou de god, die spreekt en werkt in mij als in u, als in ieder
ander, zichzelf en zijne eigene stem niet herkennen?&rdquo;</p>

<p>»Als de menigte u hoorde,&rdquo; viel Ameni weder in, »dan zou
ieder zich plaatsen op zijn kleinen troon, ieder de stem der godheid
in zijn binnenste als zijne leidsvrouw beschouwen; dan verscheurden
allen de wet en gaven de flarden prijs aan den oostewind, die ze
naar de woestijn zou dragen.&rdquo;</p>

<p>»Ik ben een wetende, dien gij zelf hebt geleerd den eenige te
zoeken en te vinden. Het licht, in welks aanschouwing ik mij zalig
voel, zou de menigte, ik loochen dit niet, met blindheid slaan,
wanneer ik het haar toonde....&rdquo;</p>

<p>»Nochtans verblindt gij onze leerlingen met dien gevaarlijken
glans.&rdquo;</p>

<p>»Ik voed hen op tot jongelieden, die ook eens wetenden zullen
zijn.&rdquo;</p>

<p>»En dat in gloeiende ontboezemingen van een van liefde dronken
hart!&rdquo;</p>

<p>»Ameni!&rdquo;</p>

<p>»Ook ongeroepen sta ik voor u, als uw meester, verwijzende
naar de wet, die altijd en in alles wijzer is dan een
mensch alleen. Zelfs de koning, ondanks zijn pralende titels,
beroemt zich allereerst een <em>bevestiger</em> der wet te zijn. Voor
haar moet zich niet minder de wetende buigen dan de gemeene
man, dien wij leeren blindelings te gelooven. Als een vader sta
ik voor u, die u van uwe kindsheid heeft lief gehad, en van geen
zijner leerlingen grootere verwachtingen heeft gekoesterd dan<span class="pagenum"><a name="Page_92" id="Page_92">[92]</a></span>
van u. Is het dan wonder, dat ik u noch weder verliezen, noch
de hoop die ik op u stelde prijs geven wil? Maak u gereed
morgen ochtend vroeg onze stille woning te verlaten. Gij hebt
uw leeraarsambt verbeurd. Het werkelijke leven zal u in de
school nemen, en u eerst rijp maken voor de waardigheid van
een ingewijde, die u door mijn toedoen te vroeg werd verleend.
Gij zult uwe leerlingen verlaten zonder afscheid van hen te
nemen, hoe zwaar u dit ook vallen mag. Als het Sothis-gesternte<a name="FNanchor_70" id="FNanchor_70"></a><a href="#Footnote_70" class="fnanchor">70)</a>
zal zijn opgegaan, komt gij mijne nadere aanwijzing halen, want
gij zult in de eerstvolgende maanden de priesters in den tempel
van Hatasoe hebben te leiden, ten einde bij de vervulling van
dit ambt onder mijne oogen het vertrouwen terug te winnen,
dat gij verbeurd hebt. Geen tegenspraak! Heden nacht ontvangt
gij mijn zegen en onze volmacht; de opkomende zon zult gij
begroeten op de terrassen van de nieuwe plaats uwer werkzaamheid.
De Onuitsprekelijke moge zijn wet diep in uwe ziel prenten!&rdquo;</p>

<hr class="l3" />

<p>Ameni begaf zich naar zijne vertrekken. Daar ging hij rusteloos
op en neer. Op eene kleine tafel lag een spiegel. Hij keek
in de glad gepolijste oppervlakte van het metaal en legde het
weder op dezelfde plaats neder, als had hij een vreemd gelaat
gezien, dat hem niet beviel. Wat hij in de laatste ure had doorleefd
was wel in staat geweest hem te schokken, en zijn vertrouwen
op menschen en toestanden te doen wankelen. De priesters
aan gene zijde van den Nijl waren de geestelijke raadgevers
van Bent-Anat. Hij had de prinses altijd hooren roemen
als eene vrome, zeer begaafde jonkvrouw. Haar onvoorzichtig
breken met de aloude inzetting scheen hem eene welkome gelegenheid
aan te bieden, om een lid van de familie van Ramses
openlijk te deemoedigen. Doch nu moest hij voor zichzelf bekennen,
dat hij deze jonge vrouw te laag geschat, dat hijzelf onhandig,
ja misschien onverstandig jegens haar gehandeld had.
Want hij kon het zich geen oogenblik ontveinzen, dat hare
spoedige omkeering veeleer een gevolg was geweest van eene
opwelling van haar innig medelijden, misschien zelfs van eene
neiging haars harten, dan van de erkentenis, dat zij verkeerd<span class="pagenum"><a name="Page_93" id="Page_93">[93]</a></span>
had gehandeld. Alleen in geval zij zich schuldig gevoelde, kon hij
zonder gevaar van hare overtreding gebruik maken.</p>

<p>De opperpriester stond bovendien niet hoog genoeg om vrij
te zijn van ijdelheid, en juist zijn eergevoel was diep beleedigd
door dezen fieren tegenstand van de prinses. Toen hij Pentaoer
beval haar te gaan bestraffen, had hij gehoopt diens eerzucht te
prikkelen door het trotsch gevoel van macht te hebben over de
machtigen der aarde. &mdash; En nu? Hoe had de jongeling, die
hem met zooveel geestdrift bewonderde, de leerling, van wien
hij meer dan van eenig ander mocht verwachten, zijn proef doorgestaan!
Zijn levensideaal, de onbeperkte heerschappij van de
priesterlijke idee over de geesten, en van de priesterschap over
allen, zelfs over den koning, was tot hiertoe door dezen zeldzamen
jongeling niet begrepen.</p>

<p>Toch moest hij het leeren begrijpen. »Hier,&rdquo; sprak Ameni bij
zichzelf, »als de laatste onder honderden die boven hem gesteld
zijn, wordt de zucht tot verzet in deze hoogdravende ziel gewekt.
In den tempel van Hatasoe zal hij te gebieden hebben over
beneden hem staande priesters, die de offers moeten slachten
en het wierookvat zwaaien. Door gehoorzaamheid van anderen
te eischen, zal hij de noodzakelijkheid er van voor zichzelf leeren
inzien. De rebel, wien een troon ten deel valt, wordt een tyran!&rdquo; &mdash; »Pentaoer&rsquo;s
dichterlijke ziel,&rdquo; zoo dacht hij verder,
»heeft zich snel doen kluisteren door de schoonheid van Bent-Anat.
En welke vrouw zou weerstand kunnen bieden aan dezen
hoog begaafde, die schittert met de schoonheid van Ra Harmachis,
en van wiens lippen de zoete taal vloeit van Techoeti<a name="FNanchor_71" id="FNanchor_71"></a><a href="#Footnote_71" class="fnanchor">71)</a>!
Zij mogen elkander niet wederzien, want geen band mag hem
verbinden aan het huis van Ramses.&rdquo;</p>

<p>Wederom wandelde hij op en neder, zijne alleenspraak dus
voorzettende: »Wat mag dit zijn!? Gelijk palmen de lagere
struiken, zoo overtroffen twee mijner leerlingen in geest en begaafdheden
al hunne metgezellen. Ik voedde hen op tot mijne
opvolgers, tot de erfgenamen van mijne hoop en mijn streven. &mdash; Mesoe<a name="FNanchor_72" id="FNanchor_72"></a><a href="#Footnote_72" class="fnanchor">72)</a>
werd afvallig, en Pentaoer moest hem volgen! Is mijn doel
dan waarlijk slecht, daar het voor de edelen geene aantrekkelijkheid
schijnt te bezitten? Maar neen! Deze gevoelen dat zij
uit eene betere stof zijn gevormd dan hunne lotgenooten. Zij
stellen zichzelf de wet en huiveren het hoogere te zien opgaan
in het lagere. Ik denk er echter anders over, vermeng mij als<span class="pagenum"><a name="Page_94" id="Page_94">[94]</a></span>
eene ijzerhoudende beek van den Libanon met den grooten
stroom en verf dien met mijne kleur.&rdquo;</p>

<p>Aan het eind van den loop zijner gedachten bleef Ameni staan.
Toen riep hij een der zoogenaamde heilige vaders, zijn geheimschrijver,
en zeide: »Stel oogenblikkelijk een zendbrief op aan alle
priestercollegiën van het land. Deel hun mede, dat de dochter van
Ramses zich zwaar vergrepen heeft tegen de wet door zich te
verontreinigen, en schrijf hun voor, dat men openlijke &mdash; versta
mij goed: openlijke! &mdash; gebeden uitspreke voor hare reiniging
in alle tempels. Leg mij den brief binnen een uur ter onderteekening
voor! Doch neen, geef mij uwe pen<a name="FNanchor_73" id="FNanchor_73"></a><a href="#Footnote_73" class="fnanchor">73)</a> en uw palet;
ik zal de verordening <em>zelf</em> opstellen!&rdquo;</p>

<p>De heilige vader overhandigde hem het schrijfgereedschap
en trad terug naar den achtergrond van het vertrek. Ameni
prevelde: »De koning wil ons ongehoord geweld aandoen. Best!
Dit schrijven zij de eerste pijl in antwoord op zijn lansworp.&rdquo;</p>

<div class="footnotes">

<div class="footnote">
<p><a name="Footnote_65" id="Footnote_65"></a><a href="#FNanchor_65"><span class="label">65)</span></a> Een beroemd reukwerk van de Egyptenaren. Recepten om het te bereiden
zijn bewaard gebleven in den papyrus-Ebers, in de laboratoriën van
de tempels, bij Dioskorides, Plutarchus, Galenus e.a. Parthey heeft door
den apotheker L. Voigt te Berlijn drie soorten laten namaken. Het kyphi
volgens het voorschrift van Dioskorides, was het beste. Voigt bereidde het
uit rozijnen, wijn, radix Galangae, baccula juniperi, radix calami aromatici,
asphalt, mastik, myrrhe, Bourgondische hars en honig.</p>
</div>

<div class="footnote">
<p><a name="Footnote_66" id="Footnote_66"></a><a href="#FNanchor_66"><span class="label">66)</span></a> Een muziekinstrument, dat bij de godsdienstplechtigheden der Egyptenaars
wordt gebruikt en waarvan nog vele exemplaren in de museën
worden bewaard. Plutarchus beschrijft het met juistheid aldus: &bdquo;Het
sistrum is van boven rond gebogen, en de gebogen plaat omvat de vier
staven, die in beweging worden gebracht. Op de ronding, boven, bevestigen
zij het beeld van eene kat met een menschengezicht; onder de vier beweegbare
staafjes plaatsen zij aan de eene zijde het gezicht van Isis en aan
de andere zijde dat van Nephthys.&rdquo; Boven op een bronzen sistrum in het
museum te Berlijn is de kat aanwezig; bij andere exemplaren vindt men
gewoonlijk aan het einde van den steel maskers van Hathor. In het
sanctuarium van den tempel dezer godin te Dendera werd eene afbeelding
van het heilige sistrum op eene in het oog vallende plaats aangebracht.</p>
</div>

<div class="footnote">
<p><a name="Footnote_67" id="Footnote_67"></a><a href="#FNanchor_67"><span class="label">67)</span></a> Amon, d. i. de verborgene. Hij was de god van Thebe, die, nadat onder
zijne bescherming de Hyksos uit het Nijldal waren verdreven, met Ra van
Heliopolis werd vereenigd, en toegerust met de attributen van alle overige
goden. Het wezen dezer godheid werd hoe langer hoe meer vergeestelijkt
tot dat men het, in de esoterische leer onder de Ramessiden, gelijk stelde
met het eeuwig verstand, dat het heelal vervult en alles bestuurt. Hij
is de &bdquo;echtgenoot zijner moeder, zijn eigen vader en zijn eigen zoon.&rdquo; Als
&bdquo;levende Osiris&rdquo; bezielt hij al het geschapene, het vervullende met zijn
geest. Het stoffelijke komt bij hem tot een hooger bestaan. Hij wordt
&bdquo;weldadig, schoon, zonder gelijke&rdquo; genoemd, maar ook een &bdquo;vernietiger
van het kwade,&rdquo; in wien de mensch met vreugd de geheime kracht vereert,
die het goede verheft en het booze nederwerpt. Men erkent hem aan
de hooge dubbele veder op zijn kroon. Als Amon-Chnem wordt hij afgebeeld
met een ramskop.</p>
</div>

<div class="footnote">
<p><a name="Footnote_68" id="Footnote_68"></a><a href="#FNanchor_68"><span class="label">68)</span></a> Oorspronkelijk de zonnegod. Zijn naam werd later in de pantheïstische
leer der mysteriën gebruikt voor dien van den god die <em>het Al</em> is.</p>
</div>

<div class="footnote">
<p><a name="Footnote_69" id="Footnote_69"></a><a href="#FNanchor_69"><span class="label">69)</span></a> Ptah, door de Grieken Hephaistos genoemd, is de oudste onder de
goden; de groote godheid die de grondstof der schepping heeft gemaakt,
&bdquo;die er van den aanvang geweest is;&rdquo; wien de zeven Chnemoe als architecten
helpend ter zijde staan, en die &bdquo;de Heer der waarheid&rdquo; wordt genoemd,
omdat de wetten en de bepalingen, waaraan wat ontstaat onderworpen is,
door hem zouden zijn ingesteld. Hij schiep ook de kiemen van het licht,
staat daarom aan het hoofd van alle zonnegoden, en wordt schepper genoemd
van het ei, waaruit, nadat hij de schaal had verbroken, zon en
maan te voorschijn traden. Van daar zijn naam: &bdquo;Hij die opent.&rdquo; Hij werd
voornamelijk te Memphis vereerd. De Apis was zijn heilig dier. In de leer
der onsterfelijkheid en in de onderwereld treedt hij gewoonlijk op als Ptah
Sokar Osiris, die de ondergaande zon en de afgestorvenen datgene verleent,
wat zij behoeven om weder op te gaan en op te staan.</p>
</div>

<div class="footnote">
<p><a name="Footnote_70" id="Footnote_70"></a><a href="#FNanchor_70"><span class="label">70)</span></a> De heilige Sirius of het Hond-gesternte, dat aan Isis geheiligd was. De
omloop van dit gesternte stemde in den tijd der pharao&rsquo;s overeen met het
ware astronomische jaar en kon den Egyptenaars daarom reeds vroeg tot
grondslag voor de tijdrekening dienen.</p>
</div>

<div class="footnote">
<p><a name="Footnote_71" id="Footnote_71"></a><a href="#FNanchor_71"><span class="label">71)</span></a> Toth-Hermes. Zie boven.</p>
</div>

<div class="footnote">
<p><a name="Footnote_72" id="Footnote_72"></a><a href="#FNanchor_72"><span class="label">72)</span></a> De Egyptische naam van Mozes, dien wij als een tijdgenoot van
Ramses mogen aanmerken, daar de uittocht der Joden onder zijne
opvolgers geschiedde.</p>
</div>

<div class="footnote">
<p><a name="Footnote_73" id="Footnote_73"></a><a href="#FNanchor_73"><span class="label">73)</span></a> De Egyptenaars schreven met dunne rietjes, die in schrijftafeltjes
geborgen werden. Vert.</p>
</div></div>

<hr class="l1" />

<p><span class="pagenum"><a name="Page_95" id="Page_95">[95]</a></span></p>


<h3><a name="I_08" id="I_08"></a>ACHTSTE HOOFDSTUK.</h3>

<hr class="l4" />

<p>Over de aan gene zijde der Nekropolis van Thebe gelegen stad
der levenden was de maan opgegaan. In de door pylonen en rijen
sphinxen verbonden tempelgebouwen, die zich wel een uur ver
langs den Nijloever uitstrekten, waren de laatste tonen der
avondliederen weggestorven, maar in de stad scheen nu het
leven eerst recht te ontwaken. De weldadige koelte die op de
hitte van den zomerdag volgde, lokte de burgers naar buiten,
vóor de deuren, op de daken en torens hunner huizen of aan
de schenktafels, waar zij onder het drinken van bier of wijn of
frisch vruchtennat luisterden naar de verhalen van een sprookjesverteller.
Vele der meer eenvoudige lieden hurkten in kringvormige
groepen op den grond en zongen het referein mede van
een of ander lied, dat een middelmatig zanger voordroeg bij den
klank eener handtrommel en de tonen der fluit.</p>

<p>Ten zuiden van den tempel van Amon lag het koninklijk
paleis en in de nabijheid verhieven zich, te midden van meer of
minder groote tuinen, de huizen der rijksgrooten waaronder zich
éen vooral door pracht en omvang onderscheidde. Paäker, de
koninklijke gids, had het door een der bekwaamste bouwmeesters,
na den dood zijns vaders, doen optrekken op de plaats
waar het vervallen huis zijner voorouders stond, in de hoop van
zijn nichtje Nefert er binnen te kunnen leiden als zijne echtgenoote.
Weinige schreden verder oostwaarts lag een ander, niet
minder deftig gebouw, maar dat er ouder en niet zoo sierlijk
uitzag. De koninklijke wagenmenner Mena had het van zijn
vader geërfd. Terwijl hijzelf in het verre Syrische land in de
tent des konings als diens lijfwacht verblijf hield, werd het bewoond
door zijne gemalin Nefert en hare moeder Katoeti. Voor
de poorten van beide huizen stonden dienaars met brandende
fakkels, wachtende op de lang verbeidde terugkomst hunner
gebieders.</p>

<p><span class="pagenum"><a name="Page_96" id="Page_96">[96]</a></span></p>

<p>De poort die toegang verleende tot Paäkers terrein, dat rondom
door een muur werd omgeven, was buiten verhouding tot de
overige gebouwen pronkerig hoog en met allerlei bont schilderwerk
bedekt. Ter linker- en rechterzijde rezen twee cederstammen
omhoog als masten om de wimpels te dragen. Hij had ze met
opzet voor dit doel op den Libanon doen vellen en met een
schip naar Pelusium aan de noordoostelijke grens van Egypte
laten brengen. Vandaar waren zij langs den Nijl naar Thebe
gebracht. Ging men deze eerste poort door<a name="FNanchor_74" id="FNanchor_74"></a><a href="#Footnote_74" class="fnanchor">74)</a>, dan kwam men
in een ruimen geplaveiden hof, met gangen die alleen van
achteren afgesloten waren, en waarvan de daken door dunne
houten zuilen werden gedragen. Hier stonden de paarden en
wagens van den gids; hier woonden zijne slaven en werd de
voorraad van veldvruchten bewaard, die men in een maand
noodig had. In den achterwand van dezen hof voor de huishouding
was weder eene poort, doch minder hoog, waardoor men
in den tuin kwam. Deze was beplant met rijen goed onderhouden
boomen en wijnstokken langs latwerk geleid, met boschjes van
verschillende heestergewassen, bloem- en groentebedden. Palmen,
sykomoren en acacia&rsquo;s, de vijg, de granaat, de jasmijn, ja alles
tierde hier welig, want Setchem, Paäkers moeder, hield het toezicht
op het werk van den hovenier. Bovendien was er in den grooten
vijver midden in dezen aanleg nooit gebrek aan water om de
bedden en boomwortels te begieten, want hij werd gevoed door
twee kanalen, waarin de door ossen in beweging gebrachte
schepraderen, dag en nacht het water uit den Nijl opvoerden.</p>

<p>Aan de rechterzijde van dezen tuin zag men het woonhuis.
Het was maar éene verdieping hoog, maar onafzienbaar lang en
bestond uit eene enkele rij van vertrekken en kamers. Bijna elk
vertrek had zijne eigene deur, die op eene door dunne houten
zuilen gedragen veranda uitkwam, welke langs de geheele tuinzijde
van het huis doorliep. Bij dit gebouw sloten zich rechthoekig
een aantal voorraadschuren aan, waarin de vruchten en groenten,<span class="pagenum"><a name="Page_97" id="Page_97">[97]</a></span>
die uit den tuin werden ingezameld, de wijnkruiken, de geweven
stoffen, dierenhuiden, leder, en andere bezittingen van dien
aard werden geborgen. In een afzonderlijk vertrek, waarvan de
muren uit stevig gehouwen steenen waren opgetrokken, werd
de schat zorgvuldig bewaard, die Paäkers voorvaderen en hijzelf
in den krijg hadden verworven, bestaande in gouden en zilveren
ringen, dierenbeelden en vaatwerk. Het ontbrak hier ook
niet aan baren koper en edelgesteenten, vooral lazuursteen en
stukken malachiet. &mdash; Midden in den tuin was eene rijke versierde
kiosk aangebracht en eene kapel met godenbeelden. In de
laatste stonden op den achtergrond de beeltenissen van Paäkers
voorvaderen, in de gedaante van een als mummie ingewikkelden
Osiris<a name="FNanchor_75" id="FNanchor_75"></a><a href="#Footnote_75" class="fnanchor">75)</a>. Het eene beeld verschilde slechts van het ander,
doordat de aangezichten portretten van de overledenen voorstelden.</p>

<p>De linkerzijde van den hof voor de huishouding was thans in
duisternis gehuld. Toch vergunde de maneschijn vele donkere,
slechts met een schort gekleede gestalten te onderscheiden. Het
waren de slaven van den gids, die in groepjes van vijf of zes
op den grond hurkten, of op dunne matten van palmbast, hunne
vrij harde bedden naast elkaar lagen. Op eenige afstand van
de poort, aan de rechterzijde van den hof, brandden eenige lampen;
zij beschenen een groep bruine mannen, Paäkers huisbedienden,
die korte witte rokken droegen in den vorm van
hemden, en op een tapijt waren neergehurkt rondom een nauwelijks<span class="pagenum"><a name="Page_98" id="Page_98">[98]</a></span>
twee voet hooge tafel. Zij gebruikten hun avondmaal,
bestaande in eene gebradene antiloop en groote platte broodkoeken.
Zij werden bediend door slaven, die bekers van gebakken
aarde vulden met geelachtig bier. De hofmeester sneed het
groote gebraad op tafel, reikte den tuinman een stuk van een
antilopenbout toe en zeide<a name="FNanchor_76" id="FNanchor_76"></a><a href="#Footnote_76" class="fnanchor">76)</a>: »De armen doen mij zeer; dat
slavengespuis wordt van dag tot dag luier en brutaler.&rdquo;</p>

<p>»Ik zie het aan de palmen,&rdquo; zeide de tuinman. »Gij hebt
zooveel stokken noodig, dat hunne bladerkronen zoo kaal worden
als ruiende vogels.&rdquo;</p>

<p>»Wij moeten doen als onze meester,&rdquo; zeide de stalmeester,
»en ons staven van ebbenhout aanschaffen. Die houden het
wel honderd jaren uit!&rdquo;</p>

<p>»In elk geval langer dan de beenderen van menschen,&rdquo; zeide
lachend de opperste veehoeder, die van Paäker&rsquo;s landgoed
in de stad was gekomen om offervee, boter en kaas af te leveren.
»Wanneer wij onzen heer in alles wilden nadoen, dan hadden
wij eerlang niet anders dan lammen en kreupelen in huis.&rdquo;</p>

<p>»Daar boven ligt de jongen, dien hij gisteren het sleutelbeen
heeft stuk geslagen,&rdquo; zeide de hofmeester. »&rsquo;t Spijt me van
hem, want hij was een knap mattenvlechter. De oude heer
sloeg zachter.&rdquo;</p>

<p>»Dat zult gij wel weten!&rdquo; riep een fijn stemmetje, dat zich
spottend achter de schransende bedienden liet hooren.</p>

<p>Zoodra zij omkeken barstten zij in lachen uit, toen zij den
zonderlingen gast zagen, die hun ongemerkt genaderd was. De
pas aangekomene was een gedrochtelijk kereltje, zoo groot als
een knaap van vijf jaren, met een waterhoofd en ouwelijke
maar scherp geteekende gelaatstrekken. De meeste aanzienlijke
Egyptenaren hielden er voor hunne liefhebberij huisdwergen
op na, en dit kleine schepsel moest als zoodanig de vrouw van
Mena dienen. Men noemde hem Nemoe, d. i. dwerg, ontzag hem
wegens zijne scherpe tong, maar zag hem toch gaarne, want hij
werd voor zeer verstandig gehouden en kon aardig vertellen.</p>
<p><span class="pagenum"><a name="Page_99" id="Page_99">[99]</a></span></p>
<p>»Gunt mij een plaatsje, mijne heeren,&rdquo; zeide de kleine; »ik
neem niet veel ruimte in. Voor uw bier en uw gebraad hebt gij
niet te vreezen, want mijn maagje is zoo klein als een vliegekop.&rdquo;</p>

<p>»Maar uw gal is zoo groot als van een Nijlpaard,&rdquo; riep de kok.</p>

<p>»Zij zwelt,&rdquo; hernam de dwerg ondeugend, »wanneer zij geroerd
wordt door een roerstokdraaier en een lepelzwaaier van uw soort,
ja dat zeg ik!&rdquo;</p>

<p>»Wees ons dan welkom,&rdquo; sprak de hofmeester. »Wat brengt
ge mede?&rdquo;</p>

<p>»Mijzelf.&rdquo;</p>

<p>»Dan brengt gij niet veel groots.&rdquo;</p>

<p>»Anders zou ik ook niet goed bij ulieden passen,&rdquo; antwoordde
de dwerg. »Maar in ernst, de moeder van mijne meesteres, Katoeti,
en de stadhouder, die ons zooeven bezocht, hebben mij uitgezonden
om te vernemen, of Paäker nog niet weder terug is.
Hij begeleidde de prinses en Nefert naar de doodenstad en de
vrouwen zijn nog niet wedergekeerd. Wij beginnen ongerust te
worden, want het is reeds laat.&rdquo;</p>

<p>De hofmeester zag op naar den sterrenhemel en zeide: »De
maan staat reeds tamelijk hoog en onze meester wilde vóor zonsondergang
te huis zijn.&rdquo;</p>

<p>»De maaltijd was gereed,&rdquo; zuchtte de kok; »ik zal nog eens
aan den arbeid moeten gaan, wanneer hij ten minste den ganschen
nacht niet uitblijft.&rdquo;</p>

<p>»Maar dat zal hij niet,&rdquo; verzekerde de hofmeester. »Hij begeleidt
immers de prinses Bent-Anat.&rdquo;</p>

<p>»En mijne meesteres,&rdquo; voegde de dwerg er bij.</p>

<p>»Wat ze elkaar veel te vertellen zullen hebben,&rdquo; zeide de
tuinman lachend, »uw opper-draagstoel-drager beweerde, dat zij
gisteren op hun weg in de doodenstad geen woord gewisseld
hebben.&rdquo;</p>

<p>»Kunt gij het den meester ten kwade duiden, wanneer hij boos
is op de vrouw, die met hem verloofd was en een ander tot man
heeft genomen? Wanneer ik aan de ure denk, waarin hij vernam
hoe Nefert hare trouwbelofte had verbroken, wordt ik nog heet
en koud tegelijk.&rdquo;</p>

<p>»Zorg tenminste hiervoor,&rdquo; spotte de dwerg, »dat gij &rsquo;t in
den winter warm en in den zomer koud hebt.&rdquo;</p>

<p>»Aller dagen avond is nog niet gekomen,&rdquo; riep de stalmeester.
»Paäker vergeet geene beleediging, en wij zullen het nog beleven,
dat hij Mena, hoe hoog hij ook staat, den schimp hem aangedaan
dubbel betaalt....&rdquo;</p>

<p>»Mijne meesteres Katoeti,&rdquo; viel Nemoe den stalmeester in de
rede, »is thans bezig de uitstaande gelden van haar schoonzoon<span class="pagenum"><a name="Page_100" id="Page_100">[100]</a></span>
te incasseeren. Overigens wenscht zij reeds sedert lang de oude
vriendschap met uw huis op nieuw aan te knoopen, en ook de
stadhouder spreekt van verzoening. &mdash; Geef mij een stuk gebraad,
hofmeester, ik heb honger.&rdquo;</p>

<p>»De buidel, waarin Mena&rsquo;s inkomsten vloeien,&rdquo; zeide de kok
lachend, »schijnt mager te zijn.&rdquo;</p>

<p>»Mager! Mager!&rdquo; hernam de dwerg, »ja, ongeveer als uwe
geestigheid. Geef mij nog een stuk gebraad, hofmeester. Hier, slaaf,
schenk mij een dronk bier in!&rdquo;</p>

<p>»Zeidet ge zoo even niet, dat uw maag zoo klein was als een
vliegekop?&rdquo; riep de kok, »en nu verslindt ge het vleesch als de
krokodillen in den heiligen vijver van het zeeland<a name="FNanchor_77" id="FNanchor_77"></a><a href="#Footnote_77" class="fnanchor">77)</a>. Ge schijnt
me afkomstig te zijn uit de verkeerde wereld, waar de menschen
zoo klein zijn als de vliegen en de vliegen zoo groot als de reuzen
uit den voortijd!&rdquo;</p>

<p>»Ik wenschte dat ik nog veel grooter was,&rdquo; meesmuilde de
dwerg, terwijl hij onvermoeid verder kauwde, »zoo wat als uw
afgunst, die mij niet eens een derde stuk vleesch gunt, &mdash; ja dát,
meen ik, wat de hofmeester, dien Zefa<a name="FNanchor_78" id="FNanchor_78"></a><a href="#Footnote_78" class="fnanchor">78)</a> zegene met rijke bezittingen!
daar juist van den rug der antiloop snijdt.&rdquo;</p>

<p>»Daar neem &rsquo;t, veelvraat, maar ge moogt uw gordel wel losmaken!&rdquo;
sprak de hofmeester vroolijk. »Ik had het stukje voor
mijzelf bestemd, en bewonder uw fijnen neus.&rdquo;</p>

<p>»Ja die neuzen,&rdquo; zeide de dwerg, »zij leeren een kenner beter
dan een Horoskoop wat er in een mensch zit.&rdquo;</p>

<p>»Dat is wat fraais!&rdquo; riep de tuinman.</p>

<p>»Kraam je wijsheid maar uit,&rdquo; zeide de hofmeester weder.
»Als ge wat te zeggen hebt, zult ge wel eindelijk met eten ophouden.&rdquo;</p>

<p>»Dat kan samen gaan,&rdquo; hernam de dwerg. »Luister dan!
Een kromme neus, dien ik vergelijk met den snavel van een gier,
gaat nooit gepaard met onderdanigheid. Denk aan den pharao en
geheel zijn trotsch geslacht. De stadhouder daarentegen heeft een
rechten, goed gevormden, middelmatigen neus, zooals de Amonsbeelden
in den tempel. Hij is dan ook een rechtschapen man en
vol goddelijke goedheid. Hij is niet hoogmoedig, ook niet onderdanig,
maar juist zooals recht is. Hij houdt het niet met de grootsten
en niet met de kleinsten, maar met lieden van ons slag. Dat
ware een koning voor ons!&rdquo;</p>

<p>»Een neuzenkoning!&rdquo; riep de kok. »Dan geef ik de voorkeur<span class="pagenum"><a name="Page_101" id="Page_101">[101]</a></span>
aan den adelaar Ramses. Maar, wat zegt ge van den neus uwer
meesteres Nefert?&rdquo;</p>

<p>»Deze is teeder en fijn. Elke gedachte brengt haar in beweging,
gelijk een tochtje de bloemblaadjes. Met haar hart is het
evenzoo gesteld.&rdquo;</p>

<p>»En Paäker?&rdquo; vroeg de stalmeester.</p>

<p>»Deze heeft een stevigen stompen neus, met ronde wijd openstaande
neusvleugels. Wanner Seth het zand doet opstuiven en
er een stofje in blaast, dat hem kittelt, dan wordt hij nijdig, en
zoo draagt Paäkers neus en niets anders de schuld van uwe
blauwe plekken. Zijne moeder Setchem, de zuster mijner meesteres
Katoeti, heeft een kleinen, ronden, zachten....&rdquo;</p>

<p>»Jou dreumes!&rdquo; viel de hofmeester hem op eens in de rede,
»wij hebben je gevoerd en naar hartelust laten lasteren; maar
als je spitse tong het waagt onze huisvrouw aan te raken, dan
grijp ik je bij den gordel en slinger je naar het firmament, dat
de sterren op je krommen bult blijven kleven.&rdquo;</p>

<p>Bij deze woorden stond de dwerg op, ging een paar passen
achteruit en zeide heel bedaard: »Ik zou die sterren zorgvuldig
van mijn rug bij elkaar zoeken en u de schoonste planeet schenken,
uit dankbaarheid voor uw malsch gebraad. &mdash; Maar daar
komen de wagens aan! Vaartwel, mijne heeren, wanneer de snavel
van een gier een uwer soms pakt en medesleept naar den krijg
in Syrië, denkt dan aan het woord van den kleinen Nemoe, die
de menschen en de neuzen kent!&rdquo;</p>

<hr class="l3" />

<p>De wagen van den gids rolde door de hooge poort vóor zijn
huis den hof binnen. De honden in hunne hokken begonnen
vroolijk te blaffen. De stalmeester vloog Paäker te gemoet en
nam de teugels over, de hofmeester geleidde hem en de kok
spoedde zich naar de keuken, om een nieuw maal gereed te maken.
Eer Paäker nog aan de tuindeur gekomen was, deed zich van
de pylonen van den reusachtigen Amon-tempel eerst het wijd in
&rsquo;t rond klinkend geluid van hard geslagen metalen platen vernemen,
dat gevolgd werd door het veelstemmig gezang van eene
statige hymne. De Mohar bleef stilstaan, zag op naar den hemel,
riep zijne dienaars toe: »de goddelijke Sothis-ster is opgegaan!&rdquo;
wierp zich ter aarde en hief biddend zijne armen naar het gesternte
omhoog. De slaven en beambten volgden terstond zijn
voorbeeld.</p>

<p>Er gebeurde niets in de natuur, waarop de priesterlijke leiders
van het Egyptische volk niet nauwlettend acht sloegen. Elk verschijnsel
op aarde en aan den sterrenhemel begroetten zij als de<span class="pagenum"><a name="Page_102" id="Page_102">[102]</a></span>
openbaring eener godheid, en zij omsponnen het leven der bewoners
van het Nijldal van den morgen tot den avond, van het
begin van den overstroomingstijd tot aan de dagen der droogte,
met een net van gezangen en offeranden, van processiën en
feesten, dat alle menschelijke wezens onverbrekelijk vast aan de
godheid en hare vertegenwoordigers verbond.</p>

<p>Gedurende eenige minuten lag de meester met zijne dienaars
zwijgend op de knieën, met de oogen onafgebroken op het heilig
gesternte gericht en luisterende naar de vrome gezangen der
priesters. Zoodra de laatsten verstomden stond Paäker op. Alles
rondom hem lag ter aarde; alleen bij de woningen der slaven
stond eene door het maanlicht helder beschenen naakte gestalte
roerloos tegen een pijler. De gids gaf een wenk en de dienaars
rezen op; hijzelf echter ging met rasse schreden naar den persoon,
die de godsdienstoefening, door hem met zooveel gestrengheid
gehandhaafd, scheen te minachten, en riep: »Hofmeester,
honderd slagen op de voetzolen van den verachter der godheid!&rdquo;</p>

<p>De aangesprokene boog zich en zeide: »Meester, de arts heeft den
mattenvlechter bevolen zich niet te verroeren, en hij kan zijn
arm niet opheffen. Hij lijdt zeer veel pijn. Gij hebt hem gisteren
het sleutelbeen verbrijzeld.&rdquo;</p>

<p>»Hem is recht geschied,&rdquo; antwoordde Paäker, daarbij zijn stem
zoo luid verheffende, dat de verwonde hem hooren moest. Daarop
keerde hij hem den rug toe en liep den tuin in. Hier riep hij den
keldermeester en zeide: »Geef den slaven heden bier als nachtdronk,
allen, en rijkelijk!&rdquo;</p>

<p>Weinige oogenblikken later stond hij voor zijne moeder, die
hij vond op het met breede bladplanten versierde dak van haar
woning. Zij had zooeven haar tweejarig kleindochtertje een
spruit van haar jongeren zoon, in de armen van de kindermeid
gelegd, om het naar bed te brengen. Paäker groette de waardige
matrone eerbiedig. Zij zag er zeer vriendelijk uit. Een aantal
jonge honden, de lievelingen der weduwe, die zoo vaak tot
lange eenzaamheid was veroordeeld, lag stoeiend hare voeten te
liefkozen. Haar zoon weerde de dadelijk op hem toespringende
beestjes af en ging naar de kleine, die hij uit de armen van de
meid in de zijne overnam. Maar het kind verzette zich hiertegen;
het begon hevig te schreien, en toen het zich niet tot bedaren
liet brengen, zette Paäker het op den grond, knorrig zeggende:
»Jou ondeugend ding!&rdquo;</p>

<p>»Zij was den geheelen achtermiddag zoo lief en aardig,&rdquo; zeide
moeder Setchem. »Zij ziet u ook zoo zelden!&rdquo;</p>

<p>»&rsquo;t Kan zijn,&rdquo; antwoordde Paäker. »Doch ik weet het wel:
de honden mogen mij wel lijden, maar geen kind laat zich door
mij liefkozen.&rdquo;</p>

<p><span class="pagenum"><a name="Page_103" id="Page_103">[103]</a></span></p>

<p>»Gij hebt ook zulke harde handen.&rdquo;</p>

<p>»Breng den schreeuwleelijk weg!&rdquo; riep Paäker de meid toe.
»Ik heb met u te spreken, moeder!&rdquo;</p>

<p>Setchem bracht de kleine tot rust, gaf haar vele kussen en
zond haar toen naar bed. Daarop ging zij naar haar zoon toe,
streelde zijne wangen en zeide: »Als dit kind het uwe was,
dan zou het zeker tot u komen, en u leeren, dat een kind de
grootste is van alle schatten, welke de goden aan menschen
toevertrouwen!&rdquo;</p>

<p>Paäker lachte even en zeide: »Ik weet waarop gij zinspeelt;
maar laat dit thans rusten, want ik heb u wat gewichtigers
mede te deelen.&rdquo;</p>

<p>»Welnu?&rdquo; vroeg Setchem.</p>

<p>»Ik heb heden voor het eerst sedert toen, gij begrijpt mij,
met Nefert gesproken. Al wat sedert gebeurd is mogen wij
vergeten! Gij verlangt zoo zeer naar uwe zuster: welnu, ga
haar bezoeken, ik heb er niets meer tegen.&rdquo;</p>

<p>Setchem zag haar zoon met ongeveinsde verwondering aan;
hare oogen, waarin spoedig een traan welde, vloeiden nu over,
en aarzelend vroeg zij: »Kan ik mijne ooren vertrouwen, kind,
hebt gij....&rdquo;</p>

<p>»Het is mijne bepaalde wensch,&rdquo; zeide Paäker op beslissenden
toon, »dat gij den ouden hartelijken band met uwe bloedverwanten
weder aanknoopt. De vervreemding heeft lang genoeg
geduurd.&rdquo;</p>

<p>»Veel te lang!&rdquo; riep Setchem.</p>

<p>De gids zag zwijgend naar den grond, en voldeed aan het
verlangen zijner moeder, door zich naast haar neder te zetten.</p>

<p>»Ik wist het wel,&rdquo; zeide zij, zijne hand in de hare nemende,
»dat deze dag ons vreugde zou brengen, want ik heb van uw
Osirischen vader gedroomd, en toen ik mij naar den tempel liet
dragen, ontmoette ik eerst eene witte koe en daarna een bruidsoptocht.
De heilige ram van Amon raakte ook den tarwekoek
aan, dien ik hem aanbood&rdquo;<a name="FNanchor_79" id="FNanchor_79"></a><a href="#Footnote_79" class="fnanchor">79)</a>.</p>

<p>»Dat zijn gelukkige voorteekenen,&rdquo; zeide Paäker ernstig en
op een toon van stellige overtuiging.</p>

<p>»Haasten wij ons dankbaar aan te grijpen wat de goden ons
willen toezeggen,&rdquo; riep Setchem vol vreugde. »Morgen ga ik
naar mijne zuster en zeg haar, dat wij weder met dezelfde liefde
van weleer bij elkander willen wonen, en het goede zoowel als
het kwade samen deelen. Wij behooren immers tot hetzelfde geslacht,<span class="pagenum"><a name="Page_104" id="Page_104">[104]</a></span>
en ik weet dat, evenals orde en reinheid een huis voor
verval bewaren en den gast verblijden, eendracht alleen het
geluk eener familie waarborgt en haar aanzien onder de menschen
ophoudt. Wat gebeurde is nu eenmaal gebeurd en worde
vergeten! Er zijn behalve Nefert nog vele vrouwen in Thebe,
en honderd aanzienlijken des lands zouden zich gelukkig achten,
u tot schoonzoon te krijgen.&rdquo;</p>

<p>Paäker stond op en begon peinzend de groote ruimte op en
neer te wandelen, terwijl Setchem verder sprak:</p>

<p>»Ik weet,&rdquo; zeide zij, »dat ik eene pijnlijke wond in uw hart
heb aangeraakt, maar zij is reeds half gesloten en zal wel genezen,
wanneer gij gelukkiger zult zijn dan de wagenmenner
Mena, en hem daarom niet meer zult behoeven te haten. Nefert
is teer en onervaren; zij zou niet opgewassen zijn tegen eene
zoo groote huishouding als de onze. Eerlang zal men ook mij
wikkelen in de mummie-windsels, en wanneer dan uw plicht u
naar Syrië roept, moet eene omzichtige huisvrouw in mijne plaats
alles bestieren. Dat is waarlijk geen kleinigheid! Uw grootvader
Assa heeft dikwijls gezegd: een huis waar overal goede orde
heerscht is het beeld van een gezin, dat prijs stelt op een
onbevlekten naam, waarin alles met wijsheid wordt geregeld
en deugdelijk wordt geleefd; van een gezin waarin ieder zijn
aangewezen plaats inneemt, zijne bepaalde plichten heeft te
vervullen, en zeker kan zijn dat zijne rechten zullen worden
gehandhaafd. Hoe dikwijls heb ik tot de Hathors gebeden, dat
zij u eene gade mochten schenken naar mijn hart!&rdquo;</p>

<p>»Eene Setchem zal ik wel niet vinden,&rdquo; zeide Paäker, terwijl
hij zijne moeder op het voorhoofd kuste, »want de vrouwen
zooals gij zijt sterven uit.&rdquo;</p>

<p>»Gij vleier!&rdquo; zeide Setchem met een lach, terwijl zij haar
zoon met den vinger dreigde. »Maar het is waar! Het opkomend
geslacht pronkt en siert zich op met stoffen uit Kaft<a name="FNanchor_80" id="FNanchor_80"></a><a href="#Footnote_80" class="fnanchor">80)</a>,
het kruidt zijne gesprekken met Syrische woorden en laat den
hofmeester en de kokkin de handen vrij, waar men zelf gebieden
moest. Ook mijne zuster Katoeti en Nefert...&rdquo;</p>

<p>»Nefert is anders dan de overige vrouwen,&rdquo; viel Paäker zijne
moeder in de rede. »Ware zij door u opgevoed, dan zou zij de
kunst verstaan om niet alleen een huis sierlijk in te richten,
maar ook het te besturen.&rdquo;</p>

<p>Setchem zag haar zoon verwonderd aan; daarop zeide zij
half in zichzelve: »Ja, ja, zij is een lief kind, waarop men niet
boos kan worden, wanneer men haar in de oogen ziet. En toch
was ik boos op haar, omdat gij het waart, en omdat.... nu ja,<span class="pagenum"><a name="Page_105" id="Page_105">[105]</a></span>
gij weet het wel! &mdash; Doch nu gij haar vergeven hebt, vergeef
ook ik gaarne, haar en haar echtgenoot.&rdquo;</p>

<p>Er kwam een wolk op Paäker&rsquo;s voorhoofd, en terwijl hij voor
zijne moeder bleef staan, zeide hij met zijne gewone schrille stem:
»Hij moge in de woestijn versmachten, en de hyena&rsquo;s van het
Noorderland mogen zijn onbegraven lichaam verslinden!&rdquo;</p>

<p>Setchem trok, toen zij deze taal hoorde, den sluier voor haar
aangezicht, en klemde de aan haar hals hangende amuletten vast
in hare handen. Daarop zeide zij zacht: »Wat kunt gij toch vreeselijk
zijn! Ik weet wel dat gij den wagenmenner haat, want ik
heb de zeven pijlen boven uw legerstede wel gezien, waarop geschreven
staat: Dood aan Mena! Het is een Syrisch toovermiddel,
dat hem in het verderf moet storten tegen wien het wordt aangewend.
Hoe somber staat gij te staren! Ja, het is een toovermiddel,
dat de goden haten en den booze macht geeft over ieder die
er zich van bedient. Uw vader en ik hebben u geleerd de goden
te eeren. Laat het aan hen over den misdadiger te treffen, want
Osiris ontzegt hen zijne bescherming, die zich den booze tot
bondgenoot kiezen.&rdquo;</p>

<p>»Mijne offers,&rdquo; antwoordde Paäker, »verzekeren mij de hulp
der goden. Wat Mena aangaat, die als een gevloekte roover jegens
mij gehandeld heeft, ik lever hem over aan den booze, wien
hij toebehoort. Genoeg hiervan! Wanneer gij mij liefhebt, spreek
dan den naam van mijn vijand niet meer in mijne tegenwoordigheid
uit! Nefert en hare moeder heb ik vergiffenis geschonken;
dit zij u genoeg!&rdquo;</p>

<p>Setchem schudde het hoofd en riep: »Waar moet dat op uitloopen!
De krijg kan toch niet eeuwig duren, en wanneer Mena
terugkeert, dan zal de verzoening van heden in des te erger vijandschap
overslaan. Ik zie maar éen redmiddel! Volg mijn raad en
laat mij eene vrouw zoeken uwer waardig.&rdquo;</p>

<p>»Thans niet,&rdquo; antwoordde Paäker ongeduldig. »Binnen weinige
dagen vertrek ik weder naar het land van den vijand, en ik
wensch niet even als Mena, mijne vrouw terwijl ik leef, als eene
weduwe achter te laten. Waarom wilt gij daarop aandringen? De
vrouw van mijn broeder en hare kinderen zijn immers bij u?
Wees daarmede tevreden!&rdquo;</p>

<p>»De goden weten hoe ik ze liefheb,&rdquo; hernam Setchem, »maar
uw broeder Horus is de jongste, gij zijt de oudste zoon, wien
het erfdeel toekomt. Uw nichtje is voor mij een aangenaam
tijdverdrijf. Maar hadt gij een zoon, dan kon ik dezen opvoeden
in mijn en uws vaders geest, als toekomstigen stamhouder en
hoofd der familie. Bovendien, alles is mij heilig, wat mijn gestorven
echtgenoot wenschte. Hij verheugde zich er over, dat gij
zoo vroeg reeds verloofd waart met Nefert, en hoopte dat een<span class="pagenum"><a name="Page_106" id="Page_106">[106]</a></span>
zoon van zijn oudsten zoon Assa&rsquo;s geslacht in stand zou houden.&rdquo;</p>

<p>»Het zal mijne schuld niet zijn,&rdquo; zeide Paäker, »wanneer een
zijner wenschen onvervuld blijft! De sterren staan reeds hoog.
Slaap wel, moeder, en wanneer gij morgen Nefert en uwe
zuster bezoekt, zeg hen dan, dat de poort van mijn huis voor
haar open staat! &mdash; Nog iets! Katoeti&rsquo;s hofmeester heeft den
onzen eene kudde te koop aangeboden, niettegenstaande de veestapel
op Mena&rsquo;s landgoed zeer klein moet zijn. Wat heeft dat te
beteekenen?&rdquo;</p>

<p>»Gij kent mijne zuster,&rdquo; antwoordde Setchem. »Zij bestuurt
Mena&rsquo;s bezittingen, heeft groote behoeften, zoekt door uiterlijk
vertoon de grooten te overtreffen, ziet den stadhouder dikwijls
bij zich aan huis, en heeft bovendien een zoon, die nog al verkwistend
is. Zoo kan er nu en dan wel eens gebrek zijn aan het
noodigste.&rdquo;</p>

<p>Paäker haalde de schouders, op, groette andermaal en verliet
zijne moeder.</p>

<hr class="l3" />

<p>Niet lang daarna stond hij in het ruime vertrek, dat hem tot
woon- en slaapkamer diende, wanneer hij in Thebe was. De wanden
waren wit bepleisterd en rondom de deuren en vensteropeningen
van de tuinzijde met eenige vrome spreuken in hiëroglyphen
beschilderd. Midden tegen den achtergrond stond een bed, in
de gedaante van een leeuw; het hoofdeinde stelde de kop en
het voeteneinde de staart voor. Over het bed was eene fijn gelooide
leeuwenhuid gespreid, en een met vrome spreuken beschreven
hoofdsteunsel van ebbenhout stond op eene trapvormige
hooge voetbank gereed, wanneer hij slapen wilde. Boven het
bed waren kostbare wapenen en zweepen van allerlei soort in
keurige orde opgehangen, en daaronder ook de zeven pijlen,
waarop Setchem de woorden: »Dood aan Mena!&rdquo; had gelezen.
Zij kruisten juist de letters eener spreuk, die beval de hongerigen
te spijzigen, de dorstigen te drenken, de naakten te kleeden,
en barmhartig te zijn jegens grooten en kleinen<a name="FNanchor_81" id="FNanchor_81"></a><a href="#Footnote_81" class="fnanchor">81)</a>. Aan
het hoofdeinde van het bed kon men in de muur nog eene nis
opmerken, die zorgvuldig door een purperen gordijn werd gesloten.
Voorts stonden in alle hoeken van het vertrek beelden,
waarvan drie de trias van Thebe: Amon, Moeth en Choensoe<span class="pagenum"><a name="Page_107" id="Page_107">[107]</a></span>
voorstelden, en de vierde Paäkers gestorven vader. Voor elk
was een klein offeraltaar geplaatst met holten, die met fijne
reukwerken waren gevuld. Op een houten toestel vond men
kleine godenbeeldjes en amuletten in overvloed. Een aantal bont
beschilderde kasten dienden tot bergplaats voor de kleederen, de
sieraden en de papieren van den gids. Midden in de kamer
stond eene tafel, omringd door eenige stoelen in den vorm van
tabouretten.</p>

<p>Toen Paäker dit vertrek binnentrad, vond hij het door lampen
verlicht en een groote hond vloog dadelijk kwispelstaartend naar
hem toe. Hij liet toe dat het beest tegen zijne schouders opsprong,
wierp het op den grond, vergunde het andermaal op
hem aan te stormen, en gaf het toen een kus op zijn verstandigen
kop. Vóor zijn bed lag een kolossale oude neger te ronken.
Paäker gaf hem een schop met zijn voet en riep hem
toe, toen hij wakker werd: »Ik heb honger!&rdquo; waarop de zwarte
grijskop langzaam oprees en het vertrek verliet.</p>

<p>Zoodra de gids alleen was, haalde hij het fleschje met den
liefdedrank uit zijn gordel, beschouwde het met teedere blikken
en legde het in eene kist, die verschillende fleschjes met heilige
offeroliën bevatte. Hij was gewoon elken avond de holten der
altaren op nieuw met zulke vluchtige reukoliën te vullen en zich
biddend voor de godenbeelden neer te werpen. Heden plaatste hij
zich alleen voor de beeltenis zijns vaders, en kuste de voeten ervan,
prevelende: »Uw wil zal geschieden! De vrouw, die gij voor mij
bestemd hebt, zal uw oudsten zoon toebehooren!&rdquo;</p>

<p>Hierna liep hij op en neder, en overdacht alles wat dezen dag
gebeurd was. Eindelijk bleef hij staan met de armen over elkaar,
en zag daarbij de godenbeelden uit de hoogte aan, als een wandelaar,
die een slechten gids wegjaagt en voornemens is zelf den
weg te zoeken. Zijn blik viel op de pijlen boven zijn bed. Hij
lachte, en terwijl hij met de vuist op de breede borst sloeg, riep
hij: »Ik, ik, ik &mdash;!&rdquo; De dog, die meende dat zijn meester hem
riep, sprong naar hem toe, doch Paäker weerde het dier af, en
sprak: »Als gij eene hyena in de woestijn tegen komt, valt gij
het ondier aan, en wacht niet af tot mijne lans het bereikt heeft,
en daar de goden, mijne meesters, talmen, zoo zal ik mijzelf recht
verschaffen. Gij echter,&rdquo; ging hij voort, terwijl hij zich tot het
beeld zijns vaders richtte, »zult mij bijstaan.&rdquo;</p>

<p>Deze alleenspraak werd afgebroken door de slaven, die zijn
maaltijd brachten. Paäker liet zijn oog gaan over de verschillende
spijzen, die de kok voor hem had gereed gemaakt, en vroeg
knorrig: »Hoe dikwijls moet ik bevelen, voor mij niet allerlei
klaar te maken, maar slechts éen groot krachtig gerecht? En
waar is de wijn?&rdquo;</p>

<p><span class="pagenum"><a name="Page_108" id="Page_108">[108]</a></span></p>

<p>»Gij zijt gewoon deze niet aan te raken,&rdquo; antwoordde de oude
neger.</p>

<p>»Maar heden heb ik trek in een dronk,&rdquo; riep de gids. »Breng
een van die oude kruiken met rooden wijn van Kakem&rdquo;<a name="FNanchor_82" id="FNanchor_82"></a><a href="#Footnote_82" class="fnanchor">82)</a>!</p>

<p>De slaven keken elkander verbaasd aan. De wijn werd gebracht
en Paäker dronk den eenen beker na den anderen ledig. Toen de
bedienden de hielen hadden gelicht, zeide een hunner, die het meest
durfde: »Anders vreet de meester als een leeuw en zuipt hij als
een mug; maar heden....&rdquo;</p>

<p>»Hou je mond!&rdquo; riep zijn metgezel, »en kom in den hof want
Paäker laat ons heden bier schenken. Hij heeft zeker de Hathors
ontmoet!&rdquo;</p>

<p>De gebeurtenissen van dezen dag moesten wel diep in het
innerlijk leven van den gids hebben ingegrepen, want de man,
die onder alle krijgers van Ramses wel de matigste was, die
den roes niet kende en de drinkgelagen van zijne gezellen in het
legerkamp zorgvuldig ontweek, zat heden in het middernachtelijk
uur alleen aan zijn tafel en dronk, tot het vermoeide hoofd
hem zwaar werd. Op eens herstelde hij zich. Hij liep naar zijn
bed en schoof het gordijn op zij, dat de nis aan het hoofdeinde
van zijn legerstede bedekte. Er kwam een bontbeschilderd vrouwenbeeldje
van kalksteen te voorschijn, met het hoofdsieraad en
de attributen van de godin Hathor. Haar gelaat vertoonde de
trekken van de vrouw van Mena. Vier jaren geleden had de
koning bevolen een beeld der godheid te vervaardigen, met de
aanminnige trekken der jonge vrouw van zijn wagenmenner, en
het was Paäker gelukt zich er eene kopie van te verschaffen.
Hij knielde nu op zijn bed neder, beschouwde het beeld met
vochtige oogen, sloeg een onderzoekenden blik in het rond, om
zich te verzekeren dat hij alleen was, boog zich daarop voorover
en drukte eene kus op de zachte koude steenen lippen, legde zich
neer en sliep in, zonder zich te ontkleeden en de lampen in zijn
vertrek te doen uitblusschen.</p>

<p>Onrustige droomen benauwden zijn gemoed. Toen de morgen
begon te schemeren gaf hij, door een akelig droombeeld beangstigd,
zulk een rauwen gil, dat de oude neger, die zich naast den
hond vóor zijn bed had neergelegd, verschrikt opsprong en hem
bij zijn naam riep om hem wakker te maken, terwijl de dog
luid begon te huilen. Paäker werd wakker met zware hoofdpijn.
Het droomgezicht, dat hem zoo beangstigd had, stond hem levendig<span class="pagenum"><a name="Page_109" id="Page_109">[109]</a></span>
voor den geest, en hij trachtte het vast te houden, tot hij een
Horoscoop zou hebben doen ontbieden om het uit te leggen.
Na de phantasieën van den vorigen avond, die hem het uitzicht
hadden geopend op de vervulling zijner wenschen, gevoelde hij
zich neerslachtig en bedrukt. De morgenhymnen uit den Amonstempel
drongen als eene vermanende stem tot zijn vertrek door,
en hij zette alle zondige gedachten van zich, met het voornemen
de beslissing van zijn lot weder aan de goden over te laten en
zich van alle tooverkunsten te onthouden. Als naar gewoonte
daalde hij af in het voor hem gereed gemaakte bad. Terwijl
het lauwe water hem omspoelde, dacht hij met klimmende
levendigheid aan Nefert en aan den tooverdrank, dien hij haar
eerst niet had willen inschenken, maar dien hij haar toch werkelijk
had toegereikt, en die nu reeds kon gewerkt hebben. De
liefde tooverde rooskleurige, de haat bloedroode beelden voor
zijne oogen. Hij spande zijne krachten in om zich los te maken
uit het net van verzoekingen, dat hem al vaster en vaster scheen
te omklemmen; doch het ging hem als den man, die in een
moeras is geraakt en dieper zinkt, hoe meer moeite hij doet
om zich uit den modder te werken. Met het klimmen der zon
steeg ook zijn levensmoed en zijn zelfvertrouwen. Toen hij zich
gereed maakte in zijn kostbaarst kleed zijn huis te verlaten,
was hij weder gestemd als gisteren avond, en stond zijn besluit
vast, zonder, en als het zijn moest zelfs in weerwil van de
goden, zijn doel na te streven.</p>

<p>De Mohar had zijn weg gekozen, en hij keerde nooit om, als
hij eene wandeltocht was begonnen.</p>

<div class="footnotes">

<div class="footnote">
<p><a name="Footnote_74" id="Footnote_74"></a><a href="#FNanchor_74"><span class="label">74)</span></a> Dit erfdeel van den Mohar is beschreven naar de voortreffelijke voorstellingen
van tuinen en huizen van Egyptische grootte in de groeven
van Tel-el-Amarna, afgebeeld door Lepsius in zijne <cite>Denkmäler aus
Aegypten und Aethiopien</cite>. Abth. III. Het werd voor een bijzonder
voorrecht gehouden, een tuin te bezitten. In den papyrus IV uit het
museum van Boelaq, door Mariëtte uitgegeven, wil de schrijver aantoonen,
dat elke aardsche bezitting tot verzadiging leidt, en hij kiest tot voorbeeld
het huis met een tuin. &bdquo;Gij hebt voor u,&rdquo; zegt hij, &bdquo;een stuk land aangelegd
met water doorsneden. Gij hebt uw tuingrond omheind; sykomoren
hebt gij in kringen geplant, ze keurig schikkende over het gansche erf
van uw huis. Gij vult uw hand met alle bloemen die uw oog aanschouwt.
Toch gebeurt het, dat gij ten laatste van alles verzadigd wordt.&rdquo;</p>
</div>

<div class="footnote">
<p><a name="Footnote_75" id="Footnote_75"></a><a href="#FNanchor_75"><span class="label">75)</span></a> De afgestorvene, die gerechtvaardigd is, wordt na zijn dood Osiris, dat
is: hij komt tot volledige eenheid (Henosis) met de godheid. De Osiris-mythe
vindt men in al hare onderdeelen weder in de letterkundige nalatenschap
der Egyptenaars. Plutarchus deelt haar volledig mede. De inhoud is,
met voorbijgang van hetgeen niet tot de hoofdzaak behoort, de volgende:
Isis en Osiris beheerschen gelukkig en zegen verspreidend het Nijldal.
Typhon (Seth) verleidt Osiris om in een kist te gaan liggen; hij sluit die
met zijn zeventig helpers en zet haar in den Nijl, die haar noordwaarts
in zee voert. Zij landt aan den oever van Byblos. Isis zoekt die kist weeklagende,
vindt haar en brengt haar naar Egypte terug. Terwijl zij haar
zoon Horus opzoekt, vindt Typhon het lijk, snijdt het in veertien deelen
en strooit die over het land. Intusschen is Horus opgegroeid; deze bestrijdt
en overwint Typhon, zonder hem te dooden, en geeft aan zijne
moeder haar echtgenoot en aan zijn vader, die gedurende zijn schijnbaren
dood in de onderwereld heeft geheerscht, zijn troon op aarde weder. Deze
zinrijke mythe was een beeld van den cirkelloop der natuur, van de
loopbaan der zon en van het lot der menschelijke ziel. De scheppende
kracht der natuur en de volheid van den Nijl worden door de droogte,
het zonlicht door de duisternis, de mensch door den dood, het goede beginsel
door het booze, de waarheid door den leugen schijnbaar vernietigd,
hoewel zij allen in de lente (de tijd waarop de Nijl begint te wassen), aan
den morgen, in een ander leven en op den dag der wedervergelding zegepralen,
evenals Osiris door Horus de overwinning op Typhon heeft behaald.</p>
</div>

<div class="footnote">
<p><a name="Footnote_76" id="Footnote_76"></a><a href="#FNanchor_76"><span class="label">76)</span></a> Grieken en Romeinen berichten, dat de Egyptenaars zoo verzot waren
op satyre en bijtende scherts, dat zij goed en leven op het spel zetten,
om aan hun lust tot spot bot te kunnen vieren. De aanstootelijke afbeeldingen
in de zoogenaamde kiosk van Medinet Haboe, caricaturen op een
papyrus, enz. bevestigen deze getuigenis. Merkwaardig is eene plaats bij
Flavius Vopiscus (Ed. Peter II, p. 208 c. 7), een Latijnschen geschiedschrijver
uit den tijd van Diocletianus, die de Egyptenaars bijna met de
Franschen vergelijkt. &bdquo;Zij toch zijn,&rdquo; zegt hij &bdquo;gelijk men genoeg weet,
winderig, lichtgeraakt, opgeblazen, beleedigend en zeer ijdel, vrij, uitermate
begeerig naar nieuwtjes, makers van verzen en stekelige gezegden,
sterrenduiders, wichelaars, geneeskundigen.&rdquo;</p>
</div>

<div class="footnote">
<p><a name="Footnote_77" id="Footnote_77"></a><a href="#FNanchor_77"><span class="label">77)</span></a> Thans Fajoem, alwaar bij den tempel van den god Sebek te Krokodilopolis,
versierde heilige krokodillen onderhouden en rijkelijk gevoed werden.</p>
</div>

<div class="footnote">
<p><a name="Footnote_78" id="Footnote_78"></a><a href="#FNanchor_78"><span class="label">78)</span></a> De godin van den overvloed.</p>
</div>

<div class="footnote">
<p><a name="Footnote_79" id="Footnote_79"></a><a href="#FNanchor_79"><span class="label">79)</span></a> Het was voor Germanicus eene voorspelling van zijn aanstaanden
dood, toen de Apis weigerde uit zijne hand te eten.</p>
</div>

<div class="footnote">
<p><a name="Footnote_80" id="Footnote_80"></a><a href="#FNanchor_80"><span class="label">80)</span></a> Phoenicië.</p>
</div>

<div class="footnote">
<p><a name="Footnote_81" id="Footnote_81"></a><a href="#FNanchor_81"><span class="label">81)</span></a> Een gebod uit de heilige schriften, dat telkens wederkeert. Wij vinden
het reeds op gedenkteekenen uit het oude rijk, bijv. te Beni Hassan (12e
dynastie).</p>
</div>

<div class="footnote">
<p><a name="Footnote_82" id="Footnote_82"></a><a href="#FNanchor_82"><span class="label">82)</span></a> Eene plaats in de nabijheid van de trappenpyramide van Saqqarah in
de Nekropolis van Memphis, waar reeds in de oudheid druiven moeten zijn
geteeld, want van rooden wijn van Kakem (Kochome?) wordt meer dan eens
gewaggemaakt.</p>
</div></div>

<hr class="l1" />

<p><span class="pagenum"><a name="Page_110" id="Page_110">[110]</a></span></p>


<h3><a name="I_09" id="I_09"></a>NEGENDE HOOFDSTUK.</h3>

<hr class="l4" />

<p>De zon stond ter middaghoogte. Hare stralen vonden geen
toegang tot de nauwe schaduwrijke straten van de woonstad
Thebe, maar zij brandden met verzengende hitte op den breeden
weg van den dijk, die naar het koninklijk paleis voerde en in
den regel op dit uur niet zeer bevolkt was. Maar op dienzelfden
weg verdrongen zich heden wagens en voetgangers, ruiters en
dragers van draagstoelen. De wandelaars kwamen niet enkel uit
de stad, maar ook van de havenzijde, waar de booten gewoonlijk
de bewoners der Nekropolis aan wal zetten. Op sommige plaatsen
goten negers uit lederen zakken water op den weg, maar er was
zoo geweldig veel stof, dat de straat en al wat zich daarop
bewoog in een drogen nevel werd gehuld.</p>

<p>De residentie van den pharao verkeerde in buitengewone beweging,
want als een loopend vuur, door een stormwind aangeblazen,
had zich een gerucht verbreid, dat de hutten der armen
zoowel als de paleizen der aanzienlijken met hoop en vrees vervulde.
Vroeg in den morgen waren drie boden te paard met zwaar
beladen briefzakken<a name="FNanchor_83" id="FNanchor_83"></a><a href="#Footnote_83" class="fnanchor">83)</a> uit het leger des konings gekomen, en vóor
het paleis van den stadhouder afgestegen. Evenals de dorpsbewoners
na lange droogte naar de zwarte onweerswolken zien, die
zich boven hun hoofd samenpakken, waaruit verkwikkende regen,
maar ook de vernielende bliksem en de verpletterende hagel te
voorschijn kunnen komen, zoo verkeerden de burgers in angstige
spanning en in blijde verwachting, zoo vaak er tijdingen kwamen<span class="pagenum"><a name="Page_111" id="Page_111">[111]</a></span>
van het oorlogstooneel, iets wat maar zelden en met
onregelmatige tusschenpoozen gebeurde. Er was toch geen huis
in de reusachtige stad, dat niet een vader, een zoon of een
bloedverwant had gezonden naar het leger, dat in het verre
noordoosten onder den koning streed. Wel is waar brachten de
boden uit het kamp meer droeve dan blijde berichten over. De
schriftrollen die zij bij zich droegen, hielden gewoonlijk kennisgevingen
in van dood en verwonding, maar zelden van bevorderingen,
koninklijke geschenken en behaalden buit. Dit nam niet
weg, dat zij toch met smachtend verlangen werden te gemoet
gezien en met gejuich ontvangen. Na de aankomst snelden groot
en klein naar het paleis van den stadhouder; men verdrong
zich om de schrijvers, die de ontvangen brieven uitdeelden, en
de berichten voor openlijke mededeeling bestemd, alsmede de
lijsten der gevallenen, of die op eene andere wijze bezweken
waren, voorlazen. Er is voor een mensch niets pijnlijker dan de
onzekerheid, en meestal ziet hij de slechte tijding met grooter
spanning dan de goede te gemoet. Ongeluksboden rijden ook
sneller, dan zij die goede dingen te verkondigen hebben.</p>

<p>De stadhouder Ani hield zijn verblijf in een zijgebouw van
het koninklijk paleis. Zijne bureelen omgaven een onafzienbaar
ruim plein. In de talrijke vertrekken, die allen op het plein uitkwamen,
zaten een menigte schrijvers onder opzichters te werken.
Aan de achterzijde van den open hof zag men eene overdekte,
door zuilen gedragene en van voren geopende ruimte,
die veel op eene veranda geleek. Hier was Ani gewoon recht te
spreken, beambten, boden en smeekelingen te ontvangen. Ook
heden zat hij in deze vestibule, zichtbaar voor alle aanwezigen,
omgeven door een talrijk gevolg, op een kostbaren troon. Hij
liet zijn oog gaan over de volksmenigte, bij troepen door de
hooge poort in den hof toegelaten door wachters met lange
staven, die ze ook weder uitgeleide deden. Wat hij zag en hoorde
was niet zeer opwekkend, want uit elke groep, die een schrijver
omgaf, hoorde hij weeklachten opgaan. Zij die te vertellen hadden
van buit, aan hunne bloedverwanten ten deel gevallen, waren
wel te tellen. Een onzichtbare band, uit jammer en tranen
geweven, scheen het grootste deel van die hierheen gekomen
waren te verbinden. Hier stonden weeklagende mannen, die stof
over hun hoofd wierpen, daar scheurden vrouwen hare kleederen,
terwijl zij bitter schreiden en onder het zwaaien met den sluier
uitkreten: »Ach mijn man!&rdquo; »Ach mijn vader!&rdquo; »Ach mijn broeder!&rdquo; &mdash; Ouders,
die het bericht ontvingen van den dood van
hun zoon, vielen elkander weenend om den hals; grijsaards
rukten zich de baard- en hoofdharen uit; jonge vrouwen sloegen
zich op het hoofd en den boezem, of vielen den voorlezenden<span class="pagenum"><a name="Page_112" id="Page_112">[112]</a></span>
schrijver op &rsquo;t lijf, om met eigen oogen de namen te lezen der
geliefden, die van hen waren weggerukt. Hartstochtelijke zielsaandoeningen,
hetzij dat ze uit vreugde of uit smart worden
geboren, dekken wij met een sluier, waaraan men in dien tijd
geene behoefte gevoelde.</p>

<p>Ter plaatse waar de klachten het luidst werden vernomen,
vertoonde zich een mannetje, dat rusteloos van de eene groep
naar de andere liep. Het was Nemoe, de dwerg van Katoeti,
dien wij reeds kennen. Hij stond nu naast eene vrouw uit den
aanzienlijken stand, die baadde in haar tranen, omdat haar echtgenoot
in den laatsten slag gesneuveld was. »Kunt gij lezen?&rdquo;
vroeg hij haar. »Daar boven aan de architraaf staat de naam
van Ramses, met al zijne titels. Schenker des levens noemt hij
zich! Nu ja! hij weet wat nieuws te maken: weduwen bedoel ik,
wier mannen hij laat slachten.&rdquo;</p>

<p>Eer de verbaasde vrouw hem antwoorden kon, stond hij bij een
diep bedroefd man, en zeide, terwijl hij hem aan zijn kleed trok:
»Flinker jongen dan uw gevallen zoon heeft men nooit in Thebe
gezien. Laat uw jongste verhongeren of sla hem kreupel, anders
slepen ze hem ook naar Syrië, want Ramses heeft veel gezond
Egyptisch vleesch noodig voor de Syrische gieren.&rdquo;</p>

<p>De oude, die tot dusver daar had gestaan in stille berusting,
balde de vuist; maar de dwerg vervolgde, terwijl hij op den stadhouder
wees: »Wanneer die dáar den schepter zwaaide, zouden
er geene weezen en bedelaars meer zijn aan den Nijl. Heden is
het heilige water van den stroom nog zoet, maar weldra zal het
ziltig smaken als de noordelijke zee, van al de tranen, die aan
zijne oevers worden vergoten.&rdquo;</p>

<p>Het was alsof de stadhouder deze woorden had gehoord, want
hij stond van zijn troon op, en hief als een weeklagende zijne
handen omhoog. Velen der aanwezigen merkten deze beweging
op, en luide jammerkreten vervulden het plein, dat de soldaten
weder deden ontruimen, om plaats te maken voor andere volksscharen,
die zich aan de poort verdrongen.</p>

<p>Terwijl deze zich opnieuw rondom de schrijvers groepeerden,
zat de stadhouder Ani met kalme waardigheid op zijn troon, door
zijn gevolg en zijne schrijvers omgeven, en verleende audientie.
Hij was een man van ruim veertig jaren en &rsquo;s konings eigen
neef. Ramses I, de grootvader van den tegenwoordigen pharao,
had het wettig koningshuis doen vallen, en zich door overweldiging
van de kroon der pharao&rsquo;s meester gemaakt. Hij was
gesproten uit een Semitisch geslacht, dat na de verdrijving der
Hyksos<a name="FNanchor_84" id="FNanchor_84"></a><a href="#Footnote_84" class="fnanchor">84)</a> in Egypte was gebleven, en onder Thotmes en Amenophis<span class="pagenum"><a name="Page_113" id="Page_113">[113]</a></span>
zich door dapperheid had onderscheiden. Na zijn dood volgde zijn
zoon Seti hem op, die zich het wettig recht op den troon zocht
te verzekeren door Toeaä, de kleindochter van Amenophis III,
tot vrouw te nemen. Zij schonk hem een eenigen zoon, dien hij
naar zijn vader Ramses heette. Deze prins kon zich met alle
reden op de legitimiteit beroepen, omdat zijne moeder aldus uit
het rechtmatig koningshuis afstamde; want in Egypte kon een
adellijk geslacht, zelfs dat der pharao&rsquo;s, in vrouwelijke linie
voortbestaan. Seti benoemde Ramses tot zijn mederegent<a name="FNanchor_85" id="FNanchor_85"></a><a href="#Footnote_85" class="fnanchor">85)</a>, om
daardoor allen twijfel aan de rechtmatigheid zijner heerschappij
weg te nemen. Den jongen neef zijner gemalin Toeaä, den stadhouder
Ani, die weinige jaren jonger was dan Ramses, liet hij
in het Seti-huis opvoeden; hij beschouwde hem als zijn eigen
zoon, terwijl andere leden van het onttroonde koningshuis uit
den weg geruimd of van hunne goederen beroofd werden.</p>

<p>Ani toonde zich een getrouw dienaar én van Seti én van diens
zoon. De oorlogzuchtige en grootmoedige Ramses vertrouwde
hem als een broeder, hoewel hij zich niet ontveinzen kon, dat
in zijne eigene aderen minder zuiver koningsbloed vloeide, dan
in die van zijn neef. Het Egyptische koningshuis heette van den
zonnegod Ra af te stammen, en de pharao kon zich alleen door
zijne moeder, Ani daarentegen door zijne beide ouders op zoo
hooge afkomst beroemen. Doch Ramses zat op den troon, hij
voerde de teugels van het bewind met vaste hand, en dertien
zonen verzekerden zijn huis de heerschappij over Egypte naar
het scheen voor eeuwig. Toen hij na den dood van zijn krijgszuchtigen
vader naar het noorden toog, om nieuwe lauweren te
plukken op het oorlogsveld, benoemde hij Ani, die als gouverneur
van de provincie Koesch<a name="FNanchor_86" id="FNanchor_86"></a><a href="#Footnote_86" class="fnanchor">86)</a> reeds de proef had doorgestaan, tot
stadhouder van het rijk.</p>

<p>Iemand van een sanguinisch temperament overschat vaak den
man van een kalmer natuur, in wiens karakter hij zich niet
verplaatsen en wiens voortreffelijke hoedanigheden hij zich niet<span class="pagenum"><a name="Page_114" id="Page_114">[114]</a></span>
toeëigenen kan. Vandaar dat de neef, die zeer matig was in zijne
eischen en geen hartstocht bleek te kennen, op den oorlogzuchtigen
vurigen Ramses zulk een indruk maakte. Ani scheen vrij
te zijn van alle eerzucht en ondernemingsgeest. Hij nam de hem
opgedragen waardigheid aan, na tot het uiterste zich er tegen
verzet te hebben, en er was te minder reden om hem voor
gevaarlijk te houden, daar hij vrouw en kinderen had verloren,
en dus geene nakomelingen bezat. Wat zijn uiterlijk aangaat,
was hij van meer dan middelbare grootte. Zijne trekken waren
buitengewoon regelmatig, zelfs fijn geteekend, maar zijn gelaat
overigens effen en weinig beweeglijk. Zijne heldere grijze oogen
en dunne lippen deden niet blijken, dat zijn hart van zekere
neigingen was vervuld. Veeleer had hij zich gewend zijn gezicht
tot een glimlach te plooien, die nu eens wat sterker, dan weder
wat minder, over het geheel voor verschillende wijziging vatbaar
was, maar toch nooit geheel werd gemist.</p>

<p>Met vriendelijke welwillendheid had hij de klacht van een
grondbezitter aangehoord, wiens vee voor het leger des konings
was weggehaald, en hem beloofd deze zaak te zullen onderzoeken.
De berooide man verwijderde zich vol hoop; toen echter
de schrijver, die aan de voeten van den stadhouder zat, vroeg,
aan wien het onderzoek van deze daad der beambten moest
worden toevertrouwd, zeide Ani: »ieder heeft voor den krijg zijn
offer te brengen; het blijft bij het gebeurde.&rdquo;</p>

<p>De nomarch<a name="FNanchor_87" id="FNanchor_87"></a><a href="#Footnote_87" class="fnanchor">87)</a> van Soean, in het zuidelijk gedeelte des rijks,
verlangde de middelen tot nieuwe en noodzakelijke versterkingen
van den rivieroever. De stadhouder hoorde &rsquo;s mans levendige
schildering met welgevallen, ja met eene uitdrukking van deelneming
aan, maar hij gaf hem de verzekering, dat de oorlog
alle middelen verslond en de kassen dus ledig waren. Toch was
hij geneigd een deel zijner eigene inkomsten, wanneer deze ten
minste ook niet uitbleven, ten offer te brengen tot bescherming
van het bedreigde bouwland in zijne getrouwe provincie Soean,
die hij van zijnentwege liet groeten. Zoodra de nomarch vertrokken
was, beval hij eene aanzienlijke som uit de staatskas
te nemen en den verzoeker achterna te zenden. Midden in het
gesprek nu stond hij van tijd tot tijd op, om de houding van
een weeklagende aan te nemen, opdat de bedroefden mochten
weten, dat hij ook deel nam in de verliezen die hun aangingen.</p>

<p>Reeds had de zon hare middaghoogte overschreden, toen men
zekere onrust bespeurde onder de volksgroepen rondom de schrijvers
op het plein, waarbij het geschreeuw van allerlei stemmen<span class="pagenum"><a name="Page_115" id="Page_115">[115]</a></span>
werd gehoord. Vele mannen en vrouwen stroomden naar éen
punt samen, en ook de opmerkzaamheid der minst beweeglijke
bewoners van Thebe werd getrokken door een op deze plaats
gansch ongewoon voorval. Een soldaat van de wacht dreef de
menigte uit elkaar, om doorgang te verleenen aan eene afdeeling
Libysche politie-agenten, die een gevangene over het plein naar
eene zijpoort brachten. Eer zij daar kwamen, was er reeds een
bode van den stadhouder bij hen, om te vernemen wat er gebeurd
was. De overste der veiligheidsbeambten volgde, en
berichtte Ani, die op hem wachtte, onder levendig gebaar, dat
een klein mannetje, het dwergje van vrouwe Katoeti, reeds
uren lang in den hof had rondgeloopen, overal de gemoederen
der burgers vergiftigende met zijne oproerige taal.</p>

<p>Ani beval »den verblinde&rdquo; in den kerker te werpen. Zoodra
de overste echter weg was, gebood hij zijn schrijver den dwerg
vóor zonsondergang bij hem te brengen.</p>

<p>Terwijl hij deze bevelen gaf, ontstond er weder eene beweging
van gansch anderen aard onder de saamgevloeide menigte.
Evenals de zee, naar het oud verhaal, ter rechter- en ter linkerzijde
voor de Hebreën week, opdat geen golf den voet der
vervolgden zou bevochtigen, zoo trad het verzamelde volk, vrijwillig
maar als op hooger last, onder eerbiedige buiging uiteen,
en vormde een breeden doorgang voor den opperpriester van het
Seti-huis, die in vol ornaat, vergezeld van eenige heilige vaders,
recht op den stadhouder toeging, terwijl hij de menigte zegende.
Ani kwam hem te gemoet, boog zich voor hem en zonderde zich
terstond met hem af op den achtergrond van de zuilengaanderij.</p>

<p>»Zoo is dan het ondenkbare toch gebeurd,&rdquo; zeide Ameni.
»Onze onderhoorigen moeten den heerban volgen.&rdquo;</p>

<p>»Ramses heeft soldaten noodig om te kunnen overwinnen,&rdquo; gaf
de stadhouder ten antwoord.</p>

<p>»En wij brood om te leven,&rdquo; riep de priester.</p>

<p>»Nochtans werd mij bevolen terstond, dus nog vóor den
zaaitijd, de tempelboeren te lichten. Ik betreur dit bevel, maar
de koning wil het, en ik ben de hand die moet uitvoeren.&rdquo;</p>

<p>»De hand, waarvan hij zich bedient om te spotten met eeuwenoude
rechten, om voor de woestijn den weg te banen tot het
bouwland&rdquo;<a name="FNanchor_88" id="FNanchor_88"></a><a href="#Footnote_88" class="fnanchor">88)</a>.</p>

<p>»Uwe akkers zullen niet lang onbebouwd blijven. Ramses
zal nieuwe overwinningen behalen door de uitbreiding van het
leger en met de hulp der goden.&rdquo;</p>

<p>»Der goden, die hij beleedigt!&rdquo;</p>
<p><span class="pagenum"><a name="Page_116" id="Page_116">[116]</a></span></p>
<p>»Als de vrede gesloten is, verzoent hij de hemelsche goden
ongetwijfeld met driedubbel rijke gaven. Hij verwacht stellig, dat
de oorlog spoedig ten einde zal zijn, en hij schrijft mij, dat hij
voornemens is, na den eersten slag dien hij wint, den Cheta een
verdrag voor te slaan. Men spreekt ook van een plan des konings
om, na het sluiten van den vrede, weder in het huwelijk te treden,
en wel met de dochter van Chetasar den koning Cheta.&rdquo;</p>

<p>Tot hiertoe had de stadhouder zijne oogen naar beneden
gericht, thans sloeg hij ze op, met een glimlach, als wilde hij
zich wijden aan de vreugde, die deze berichten bij Ameni moesten
verwekken. »Wat,&rdquo; vroeg hij, »zegt gij van deze plannen?&rdquo;</p>

<p>»Ik zeg,&rdquo; gaf Ameni ten antwoord, en er lag iets schalksch in
zijne anders zoo ernstige stem, »ik zeg dat Ramses het bloed
van uwe tante en zijne moeder, dat hem recht geeft op den
troon van dit land, voor onveranderlijk rein schijnt te houden.&rdquo;</p>

<p>»&rsquo;t Is het bloed van den zonnegod!&rdquo;</p>

<p>»Dat echter <em>half</em> in zijne en <em>geheel</em> in uwe aderen stroomt.&rdquo;</p>

<p>De stadhouder maakte eene afkeurende beweging, en zeide
zacht, met een lachje als op het gelaat van een doode: »Wij
zijn niet alleen.&rdquo;</p>

<p>»Hier is niemand, die ons hooren kan,&rdquo; hernam Ameni, »en
wat ik zeide weet zelfs ieder kind.&rdquo;</p>

<p>»Doch zoo het den koning ter oore kwam,&rdquo; fluisterde Ani,
»dan....&rdquo;</p>

<p>»Dan zou hij ondervinden hoe onverstandig het is, de oude
rechten dergenen te minachten, aan wie het vrijstaat de reinheid
van het bloed der beheerschers van dit land te onderzoeken.&rdquo;</p>

<p>»Nog zit Ramses op den troon van Ra; hem bloeie leven,
heil en kracht&rdquo;<a name="FNanchor_89" id="FNanchor_89"></a><a href="#Footnote_89" class="fnanchor">89)</a>!</p>

<p>De stadhouder boog en vroeg dan: »Denkt gij aan het verlangen
van den pharao gehoor te geven?&rdquo;</p>

<p>»Hij is de koning. Onze Raad, die binnen weinige dagen
vergadert, kan alleen beslissen hoe, niet of wij dit bevel ten
uitvoer zullen leggen.&rdquo;</p>

<p>»Gij wilt met het afzenden der onderhoorigen nog toeven, en
toch heeft Ramses ze terstond noodig. Het bloedige handwerk
van den krijg vordert nieuwe werktuigen.&rdquo;</p>

<p>»En de vrede wellicht een nieuwen meester, die de zonen
van dit land weet te gebruiken ten beste van het land zelf,
een echten zoon van Ra!&rdquo;</p>

<p>De stadhouder stond onbeweeglijk tegenover den opperpriester,<span class="pagenum"><a name="Page_117" id="Page_117">[117]</a></span>
als een standbeeld uit metaal gegoten, en zweeg. Ameni deed
zijn schepter voor hem als voor een god ter neder zinken, en trad
daarop naar den voorgrond van de galerij. Om Ani&rsquo;s mond speelde
het gewone glimlachje, toen hij hem volgde en zich weder vol
waardigheid op den troon nederzette.</p>

<p>»Zijt gij aan het einde uwer mededeelingen?&rdquo; vroeg hij den
opperpriester.</p>

<p>»Mij blijft alleen nog te berichten,&rdquo; antwoordde deze met luider
stem, zoodat hij door al de hier verzamelde grootwaardigheidsbekleeders
verstaan kon worden, »dat de dochter des konings Bent-Anat,
zich gisteren zwaar bezondigd heeft, en de goden in alle
tempels van dit land met offers zullen worden aangeroepen, om de
onreinheid van haar weg te nemen.&rdquo;</p>

<p>Wederom trok eene schaduw heen over den zonneschijn op het
gelaat van den stadhouder. Nadenkend zag hij voor zich, en zeide:
»Morgen zal ik het Seti-huis bezoeken, tot zoolang bid ik u deze
aangelegenheid te laten rusten.&rdquo;</p>

<p>Ameni boog en de stadhouder verliet de galerij, om zich
terug te trekken in den door hem bewoonden vleugel van het
koningshuis. Op zijn schrijftafel lagen verzegelde schriftrollen. Hij
wist dat zij zeer gewichtige tijdingen voor hem inhielden, maar
het was zijne gewoonte zijne begeerten in bedwang te houden,
zijne onthouding op de proef te stellen, en als een lekkerbek
het beste gerecht het laatst te laten opdragen. Zoo las hij dan
ook nu eerst de minst gewichtige brieven. Een stomme bediende,
die aan zijne voeten zat, verbrandde op een bekken met kolen
de papyrus-rollen, die zijn meester hem overgaf, en een beambte
teekende kort de hoofdpunten op, die Ani hem toeriep en straks
moesten dienen voor de verschillende antwoorden. Op een teeken
van den stadhouder verliet de beambte het vertrek, waarna Ani
langzaam een brief des konings opende. Uit het opschrift: »Aan
mijn broeder Ani,&rdquo; bleek, dat hij over geene algemeene maar
private aangelegenheden handelde. Van deze regels, dit wist de
stadhouder, hing het af, welke richting zijn leven in de toekomst
zou nemen. Met een lachje, dat ditmaal de onrust van zijn gemoed
voor hemzelf scheen te moeten verbergen, maakte hij het
zegelwas los, waarmede de brief, met &rsquo;s konings eigene hand geschreven,
was gesloten.</p>

<p>»Wat Egypte betreft,&rdquo; dus schreef de pharao, »en de zorg
voor mijn land, en de hoop op een gelukkig einde van den krijg,
dienaangaande liet ik u door mijn schrijver onderrichten. Maar
deze woorden gelden den broeder, die verlangt mijn zoon te
worden, en daarom schrijf ik die zelf. De goddelijke geest van
den gebieder, die in mij leeft, legt mij zoo gaarne een onverwijld
<em>ja</em> of <em>neen</em> op de lippen, dat beslist wat het beste is. Gij<span class="pagenum"><a name="Page_118" id="Page_118">[118]</a></span>
nu verlangt mijn meest geliefd kind, Bent-Anat, tot vrouw, en
ik zou Ramses niet zijn, indien ik niet ronduit bekende, dat,
eer ik het laatste woord van uw brief gelezen had, een onbepaald
<em>neen</em> mij van de lippen wilde. Ik liet de sterren ondervragen,
en de ingewanden der offerdieren onderzoeken, doch zij
waren tegen uw bede. Toch vermag ik haar niet af te wijzen,
want gij zijt mij dierbaar, en uw bloed is even koninklijk als
het mijne. Het is nog koninklijker, zeide mij een oud vriend,
en hij waarschuwde mij voor uw eerzucht en uwe verheffing.
Toen veranderde mijn hart, want ik zou geen zoon van Seti zijn,
wanneer ik uit ijdele bezorgdheid een vriend wilde krenken. En
wie zoo hoog staat, dat de menschen vreezen, of hij misschien ook
beproeven zal Ramses boven het hoofd te groeien, deze schijnt
mij Bent-Anat waardig te zijn. Wil haar vragen, en wanneer zij
vrijwillig er in toestemt uwe vrouw te worden, dan mag de bruiloft
gevierd worden op den dag van mijne tehuiskomst. Gij zijt
nog jong genoeg om eene vrouw gelukkig te maken. Uwe meerdere
rijpheid en wijsheid zullen mijn kind voor ongeluk bewaren.
Bent-Anat mag weten, dat haar koninklijke vader uw aanzoek
ondersteunt. Offer gij echter aan de Hathors, opdat zij het hart
van Bent-Anat, aan welker beslissing wij beiden ons onderwerpen
willen, gunstig voor u stemmen.&rdquo;</p>

<p>Onder het lezen van dezen brief was de stadhouder meermalen
van kleur veranderd. Schouderophalend legde hij dien thans op
de tafel, stond op, plaatste zich met de armen op den rug tegen
een der zuilen, die de zolderbalken van het vertrek schraagden,
en keek peinzend naar den grond. Hoe langer hij nadacht, des te
minder vriendelijk werden zijne trekken. »Eene pil met honig
zoet gemaakt, zooals men die aan vrouwen geeft&rdquo;<a name="FNanchor_90" id="FNanchor_90"></a><a href="#Footnote_90" class="fnanchor">90)</a>, prevelde hij
in zich zelf. Wederom ging hij naar de tafel, doorlas den koninklijken
brief andermaal en zeide: »Men kan van hem leeren, hoe
men weigert onder den schijn van toe te stemmen, en daarbij niet
vergeet zijne edelmoedigheid te doen uitkomen. Ramses kent zijne
dochter; zij is een meisje als alle andere, en zal er zich wel voor
wachten een man te kiezen, die eens zoo oud is als zij, en die
haar vader zou kunnen zijn. Ramses wil zich onderwerpen. Ik
moet mij onderwerpen! Maar aan wien? Aan het oordeel en de
keus van een eigenzinnig kind!&rdquo;</p>

<p>Met deze woorden schoof hij den brief zoo wild op de tafel,
dat hij er overheen gleed op den grond. De stomme slaaf nam
hem op en legde hem weder voorzichtig op tafel. Zijn meester<span class="pagenum"><a name="Page_119" id="Page_119">[119]</a></span>
wierp intusschen een kogel in een zilveren bekken. Verschillende
beambten stoven naar binnen, wien Ani beval den gevangen dwerg
van vrouwe Katoeti vóor hem te brengen. In zijne ziel was hij
boos op den koning, die daar ginds in zijn legertent waande, hem
door een bewijs zijner hoogste gunst gelukkig gemaakt te hebben.
Wien men zelf kwalijk gezind is, dien is men geneigd voor zijn
vijand te houden, en wanneer zoo iemand ons eene roos aanbiedt,
dan gelooven wij, dat hij ons die bloem niet toereikt om haar
geur, maar om haar doornen.</p>

<p>De dwerg Nemoe werd voor den stadhouder gebracht en wierp
zich voor hem ter aarde. Nadat Ani den beambte had bevolen
heen te gaan, riep hij den kleine toe: »Gij hebt mij gedwongen
u in de gevangenis te laten werpen; sta op.&rdquo;</p>

<p>De dwerg stond op en zeide: »Heb dank, ook daarvoor dat gij
mij liet opsluiten!&rdquo;</p>

<p>De stadhouder keek hem verwonderd aan; Nemoe ging echter
half ondeugend, half deemoedig voort: »Ik werd benauwd voor
mijn leven. Gij hebt het echter niet alleen niet verkort maar
verlengd, want in dien eenzamen kerker is de tijd mij lang gevallen
en zijn de minuten uren voor mij geworden.&rdquo;</p>

<p>»Spaar uwe aardigheden voor de vrouwen,&rdquo; hernam de stadhouder.
»Als ik niet wist, dat gij het goed meendet en handeldet
in den geest van uwe meesteres Katoeti, dan zou ik u naar de
steengroeve zenden.&rdquo;</p>

<p>»Mijne handen,&rdquo; zeide de dwerg al meesmuilende, »zouden toch
niet veel meer dan steenen voor het damspel kunnen breken. Doch
mijne tong is als water, dat den eenen boer rijk maken en den
anderen zijne akkers wegspoelen kan.&rdquo;</p>

<p>»Men zal haar weten te beteugelen.&rdquo;</p>

<p>»Voor mijne meesteres en voor u volgt zij toch den goeden
weg,&rdquo; zeide de dwerg. »Ik bracht de klagende burgers aan het
verstand, wie hun vleesch en bloed naar de slachtbank voert, en
van wien zij vrede en geluk hebben te verwachten. Ik goot loog
in de wonde en prees den arts.&rdquo;</p>

<p>»Maar ongeroepen en onvoorzichtig!&rdquo; viel de stadhouder hem
in de rede. »Overigens hebt gij getoond, dat ge bruikbaar zijt, en
ik zal u voor later tijd sparen. Al te ijverige vrienden zijn waarlijk
schadelijker dan verklaarde vijanden. Als ik u noodig heb, zal
ik u roepen. Vermijd tot zoo lang alle praatjes. Ga nu naar uwe
meesteres en breng haar dezen brief, die voor haar is aangekomen.&rdquo;</p>

<p>»Heil den zoon van den zonnegod, Ani!&rdquo; riep de dwerg, terwijl
hij den voet van den stadhouder kuste. »Heb ik geen brief over
te brengen aan mijne meesteres Nefert?&rdquo;</p>

<p>»Breng haar mijn groet,&rdquo; antwoordde de stadhouder. »Zeg
Katoeti, dat ik haar na den maaltijd een bezoek zal brengen. De<span class="pagenum"><a name="Page_120" id="Page_120">[120]</a></span>
wagenmenner des konings heeft niet geschreven, toch is hij welvarend,
zoo ik hoor. Pak je nu weg en bedwing je tong!&rdquo;</p>

<p>De dwerg verliet het vertrek en Ani begaf zich naar eene
luchtige galerij, waar hem zijn weelderig maal werd opgedragen,
bestaande uit vele met bijzondere zorg toebereide gerechten. Zijn
eetlust was bedorven, toch proefde hij van alle schotels en gaf
over elke aan den hofmeester, die hem bediende, zijn oordeel ten
beste. Onderwijl dacht hij aan den brief des konings, aan Bent-Anat,
en of het geraden zou zijn zich aan eene afwijzing van hare
zijde bloot te stellen. Na den maaltijd leverde hij zich over aan
zijn kamerdienaar, die hem zorgvuldig schoor, blankette, aankleedde
en opsierde, en hem dan den spiegel voorhield. Hij beschouwde
zijn beeld met gespannen opmerkzaamheid, en toen hij
zich in de draagstoel zette, om zich naar zijne vriendin Katoeti
te laten dragen, kwam hij tot de overtuiging, dat hij toch nog
altijd den naam verdiende van een schoon man.</p>

<p>Wanneer hij nu eens aanzoek deed om de hand van Bent-Anat,
en zij hem verhoorde, wat dan? Dit was het juist wat hem
bewoog tot Katoeti te gaan, die altijd het rechte woord wist te
vinden, wanneer hij in verwarring gebracht door alles wat er voor
en wat er tegen was te zeggen, aarzelde een beslissenden stap te
doen. Op haar raad had hij de prinses tot vrouw begeerd, als
een nieuw eerbewijs, als eene verhooging van zijn inkomen, als
een pand, dat zijn persoon zou beschermen. Zij had nooit meer
of minder indruk op zijn hart gemaakt, dan iedere andere
schoone vrouw in Egypte. Thans stond de fiere edele persoon
voor zijne verbeelding, en het was hem als moest hij tot haar
opzien als tot een wezen, dat hoog boven hem verheven was.
Hij had er spijt van Katoeti&rsquo;s raad gevolgd te hebben, en hij
begon te wenschen, dat zij het aanzoek mocht afslaan. Een huwelijk
met Bent-Anat kwam hem bezwarend voor. Hij was te
moede als een man, die een schitterend ambt tracht te verwerven,
hoewel hij weet, dat zijne krachten niet berekend zullen zijn
voor de eischen die het hem stelt. Hij had het gevoel van een
eerzuchtige, wien de koninklijke waardigheid wordt aangeboden
onder voorwaarde, dat hij de zware kroon nooit van zijn hoofd
mag nemen. Doch ja, wanneer eens wat anders gelukte &mdash; en
zijne oogen fonkelden levendig bij deze gedachte &mdash; wanneer het
noodlot hem eens op de plaats van Ramses zette, dan verloor die
verbintenis met de prinses al dat schrikwekkende, dan was hij
ook haar onbeperkte koning, heer en gebieder, en niemand had
hem rekenschap te vorderen van hetgeen hij voor haar zijn zou
en haar deed ondervinden.</p>

<div class="footnotes">

<div class="footnote">
<p><a name="Footnote_83" id="Footnote_83"></a><a href="#FNanchor_83"><span class="label">83)</span></a> De schrijflustige Egyptenaars schreven vele brieven, waarvan er een
groot aantal voor ons bewaard bleven. Zij kenden ook eene vereeniging van
briefbestellers en hadden daarvoor in hunne taal het woord &bdquo;faï sjaat.&rdquo;
Vgl. het voortreffelijk geschrift van Maspero, <cite>Du genre épistolaire
chez les anciens Egyptiens de l&rsquo;époque pharaonique</cite>.</p>
</div>

<div class="footnote">
<p><a name="Footnote_84" id="Footnote_84"></a><a href="#FNanchor_84"><span class="label">84)</span></a> Stammen die uit het oosten kwamen, toen zij door eene Aziatische
volksverhuizing naar Egypte werden verdrongen. Zij maakten zich meester
van het Nijldal, dat zij bijna 500 jaren beheerschten, totdat zij door de
nakomelingen van het oude wettige geslacht der pharao&rsquo;s, die gedurende
dien tijd zich tot Opper-Egypte beperkt zagen, na langdurigen strijd
verjaagd werden.</p>
</div>

<div class="footnote">
<p><a name="Footnote_85" id="Footnote_85"></a><a href="#FNanchor_85"><span class="label">85)</span></a> Reeds bij zijne geboorte. In een opschrift te Abydus, door Mariëtte
uitgegeven en door Maspero verklaard, beroemt Ramses zich, &bdquo;dat hij
reeds koning was in het ei.&rdquo; Hij is de Sesostris der Grieken. Zijn bijnaam
Seseroe-Ra is op de gedenkteekenen bewaard gebleven. Wanneer de
Grieken van de groote daden van Sesostris spreken, dan bedoelen zij wat
Seti en Ramses te zamen hebben verricht.</p>
</div>

<div class="footnote">
<p><a name="Footnote_86" id="Footnote_86"></a><a href="#FNanchor_86"><span class="label">86)</span></a> Ethiopië.</p>
</div>

<div class="footnote">
<p><a name="Footnote_87" id="Footnote_87"></a><a href="#FNanchor_87"><span class="label">87)</span></a> Hoofd van een nomos of provincie.</p>
</div>

<div class="footnote">
<p><a name="Footnote_88" id="Footnote_88"></a><a href="#FNanchor_88"><span class="label">88)</span></a> &bdquo;Bij eene goede cultuur,&rdquo; zeide Napoleon I, &bdquo;bereikt de Nijl de
woestijn, bij eene slechte de woestijn den Nijl.&rdquo;</p>
</div>

<div class="footnote">
<p><a name="Footnote_89" id="Footnote_89"></a><a href="#FNanchor_89"><span class="label">89)</span></a> Eene formule, die zelfs in particuliere brieven van Egyptenaars
achter den naam van den pharao voorkomt.</p>
</div>

<div class="footnote">
<p><a name="Footnote_90" id="Footnote_90"></a><a href="#FNanchor_90"><span class="label">90)</span></a> In de medische papyrussen zijn tweeërlei recepten voor pillen bewaard,
zonder honig voor mannen, met honig voor vrouwen.</p>
</div></div>

<hr class="l1" />

<p><span class="pagenum"><a name="Page_121" id="Page_121">[121]</a></span></p>


<h3><a name="I_10" id="I_10"></a>TIENDE HOOFDSTUK.</h3>

<hr class="l4" />

<p>Terwijl dit alles gebeurde, had het niet stil gestaan van bezoekers
in het huis van den wagenmenner Mena. Uitwendig
geleek het op Paäkers belendend erfgoed, maar de gebouwen waren
hier wat ouder, de kleuren van het schilderwerk op zuilen en
wanden waren verbleekt, en de groote tuin werd blijkbaar niet
met zooveel zorg onderhouden. Alleen in de nabijheid van het
woonhuis had men eenige rijke bloembedden aangelegd, die er
keurig uitzagen, en de opene galerij, waarin Katoeti zich met
hare dochter ophield, was inderdaad vorstelijk gemeubeld. Daar
stonden sierlijk bewerkte elpenbeenen stoelen en eene ebbenhouten
tafel, die evenals de rustbedden door vergulden voeten
werd gedragen. Men zag er op de schenktafel, de kleine tafeltjes
en consoles, Syrische drinkschalen van kunstrijken arbeid.
Overal waren prachtige vazen met bloemen gevuld, neergezet.
Heerlijke geuren stegen er op uit albasten schalen, en de vloer
was bedekt met een mollig wollen tapijt, waarin de voet bijna
wegzonk. Ofschoon al deze kostbaarheden hier zonder orde
schenen bijeengebracht, lag er over het geheel toch een waas
van bekoorlijkheid, iets onbeschrijfelijk lieflijks.</p>

<p>De schoone Nefert lag op een rustbed uitgestrekt, spelende
met eene witte zachtharige kat. Een negerinnetje was bezig
haar met een waaier af te koelen, terwijl hare moeder Katoeti
nog een afscheidsgroet gaf aan hare zuster Setchem en diens
zoon Paäker, die de galerij verlieten. Beide hadden voor het eerst
sedert vier jaren, dat was sedert Mena&rsquo;s huwelijk met de schoone
Nefert, dezen drempel overschreden, en het scheen dat de oude
vijandschap zou plaats maken voor eene nieuwe hartelijke verstandhouding
en samenleving. Nadat de gids met zijne moeder<span class="pagenum"><a name="Page_122" id="Page_122">[122]</a></span>
verdwenen waren achter de granaatstruiken aan den ingang
van den tuin, wendde Katoeti zich tot hare dochter en zeide:
»Wie had dat gisteren gedacht? Ik geloof dat Paäker u nog
altijd liefheeft.&rdquo;</p>

<p>Nefert bloosde en sprak zacht, terwijl zij haar zijden katje
met den waaier sloeg: »Moeder!&rdquo;</p>

<p>Katoeti lachte even. &mdash; Zij was eene flinke vrouw van edele
houding, die met hare scherpe maar toch fijne gelaatstrekken en
levendige oogen nog altijd aanspraak mocht maken op vrouwelijke
schoonheid. Zij droeg een lang gewaad van kostbare stof,
dat tot over hare enkels reikte, maar waarvan de eenvoudige
donkere kleur met opzet scheen gekozen te zijn. In de plaats
van arm- en enkelbanden, oor- en vingerringen, van een halsketen
en gouden sloten, waarvan de Egyptische dames en ook
hare dochter en zuster zich rijkelijk plachten te bedienen, had
zij zich getooid met frissche bloemen, die in den tuin van haar
schoonzoon nooit vruchteloos werden gezocht. Een gladde, gouden
diadeem alleen, het teeken harer koninklijke afkomst, bedekte
van den vroegen morgen tot den laten avond haar, voor eene
schoone vrouw wel wat al te hoog maar toch edel gevormd
voorhoofd. Deze diadeem hield tevens hare lange blauw-zwarte
haren samen, die ongevlochten, alsof zij de kunstige schikking
van dit hoofdtooisel een ijdel werk achtte, over haar rug nedervielen.
Doch in het uiterlijk van deze vrouw was niets zonder
berekening, en de draagster van deze diadeem, al was haar
kleed eenvoudig en zonder kostbaar sieraad, kon er, dank zij
hare koninklijke gestalte, zeker van zijn, dat zij werd opgemerkt,
dat anderen haar kleederdracht, ja zelfs hare bewegingen zouden
navolgen.</p>

<p>Toch had Katoeti langen tijd behoeftig geleefd; ja op het
oogenblik waarop wij haar leeren kennen, kon zij weinig haar
eigendom noemen. Immers zij leefde op het goed van haar schoonzoon
als zijn gast en bestuurderes van zijne bezittingen, terwijl
zij vóor het huwelijk van hare dochter, met hare kinderen had
gewoond in een huis, dat aan hare zuster Setchem toebehoorde.
Zij was de gade geweest van haar eigen jong gestorven broeder<a name="FNanchor_91" id="FNanchor_91"></a><a href="#Footnote_91" class="fnanchor">91)</a>,
die door zijne toomelooze praalzucht het gansche vermogen had
verkwist, dat het nieuwe koningsgeslacht hem gelaten had. Als<span class="pagenum"><a name="Page_123" id="Page_123">[123]</a></span>
weduwe was zij met hare kinderen door Paäkers vader, haar
zwager, als eene zuster opgenomen. Zij bewoonde een eigen huis,
genoot de inkomsten van een landgoed, dat de oudere Mohar
haar had geschonken, en liet aan haar zwager de zorg over voor
de opvoeding van haar zoon, die, zich onderscheidende door
zijne schoonheid en zijn overmoed, alle aanspraken deed gelden
van een jongeling van aanzienlijke geboorte.</p>

<p>Zulke groote weldaden zouden de trotsche Katoeti hebben
neergedrukt en beschaamd, wanneer zij er mede tevreden was
geweest en zich had kunnen voegen naar den aard en de
handelwijze der gevers. Dit was echter in geenen deele het geval.
Veeleer meende zij aanspraak te kunnen maken op eene schitterender
positie. Zij voelde zich beleedigd, wanneer men haar
lichtzinnigen jongen, terwijl hij nog op school was, vermaande
zich met meer ernst op zijn werk toe te leggen, daar hij later
geheel op eigene wieken zou moeten drijven. Ook had het haar
gegriefd, zoo vaak haar zwager als het te pas kwam op zuinigheid
aandrong, en haar openhartig als hij was, herinnerde aan haar
beperkte middelen en aan de onzekere toekomst harer kinderen.
Bovendien wilde zij zich gaarne gekrenkt achten, want zij begreep
op dien grond te mogen beweren, dat hare bloedverwanten met al
hunne gaven de beleedigingen haar aangedaan toch niet goed
konden maken. Bij haar bevestigde zich de ervaring, dat wij op
niemand gemakkelijker boos worden dan op een weldoener,
wien wij het goede, dat hij ons gedaan heeft, niet vergelden kunnen.</p>

<p>Nochtans, toen haar zwager voor zijn zoon aanzoek deed om
de hand harer dochter, gaf zij gaarne hare toestemming. Nefert
en Paäker waren te zamen opgegroeid, en door deze verbintenis
werd hare eigene toekomst en die harer kinderen, verzekerd. Kort
na den dood van den ouden Mohar, vroeg de wagenmenner Mena
Nefert ten huwelijk. Zij zou hem echter hebben afgewezen, wanneer
de koning zelf niet het aanzoek van zijn bijzonderen vriend
ondersteund had. Na de bruiloft nam zij haar intrek in Mena&rsquo;s
huis, en belastte zich, toen hij ten krijg trok, met de zorg voor
zijn aanzienlijke, maar reeds door zijn vader met eenige schulden
bezwaarde goederen. Het lot gaf haar nu een middel aan de
hand, om zich en hare kinderen schadeloos te stellen voor lange
ontberingen. Zij maakte er dan ook gebruik van, door toe te
geven aan hare aangeborene neiging om opgemerkt en bewonderd
te worden. Haar zoon deed zij schitterend uitgerust opnemen
onder eene afdeeling van de aanzienlijke jonge wagenstrijders,
en hare dochter omringde zij met vorstelijke pracht.</p>

<p>Toen de stadhouder, een vriend van haar overleden gemaal,
het paleis der pharao&rsquo;s te Thebe betrok, knoopte hij met haar
betrekkingen aan, en de scherpzinnige vrouw, die zich bewust<span class="pagenum"><a name="Page_124" id="Page_124">[124]</a></span>
was van hetgeen zij wilde, wist zich bij den besluiteloozen man
eerst aangenaam; eindelijk onontbeerlijk te maken. Zij maakte
behendig gebruik van de omstandigheid, dat zij evenals hij
gesproten was uit het oude koningshuis, ten einde zijne eerzucht
te prikkelen en hem uitzichten te openen, waaraan hij, vóor
zijn vertrouwelijken omgang met haar, zelfs niet gedacht zou
hebben, zonder zich als misdadig te beschouwen. Dat Ani
pogingen in het werk stelde om de hand der prinses Bent-Anat
te verkrijgen, was Katoeti&rsquo;s werk. Zij hoopte in stilte, dat de
pharao den stadhouder afwijzen, ja persoonlijk beleedigen zou.
Het zou hem gemakkelijker den gevaarlijken weg doen inslaan,
die zij bezig was voor hem te effenen.</p>

<p>Bij dit alles was de dwerg Nemoe haar gehoorzaam werktuig.
Zij had hem met geen enkel woord in hare plannen ingewijd.
Toch sprak hij hare gemoedsaandoeningen in ronde woorden uit,
die alleen door een tik met den waaier bestraft werden. Nemoe
had het gisteren voor het eerst gewaagd te zeggen, dat, als de
pharao eens niet Ramses maar Ani heette, Katoeti dan geene
koningin zou zijn, maar eene godin. Want zij zou den pharao,
die zelfs tot de hemelsche goden behoorde, niet moeten gehoorzamen,
maar hem veeleer besturen. &mdash; </p>

<p>Katoeti had het blosje van hare dochter niet opgemerkt, want
zij keek in gespannen verwachting naar de tuindeur, en zeide:
»Waar blijft Nemoe? Er zullen toch voor ons wel tijdingen uit
het leger zijn gekomen?&rdquo;</p>

<p>»Mena heeft in zoolang niet geschreven,&rdquo; zeide Nefert. »Ha,
daar is de hofmeester!&rdquo;</p>

<p>Katoeti richtte zich tot den beambte, die door een zijdeur
der veranda was binnengekomen, met de vraag: »Wat nieuws
brengt gij?&rdquo;</p>

<p>»De koopman Abscha,&rdquo; luidde het antwoord, »dringt op betaling
aan. De nieuwe Syrische wagen en de purperstof....&rdquo;</p>

<p>»Verkoop koren!&rdquo; beval Katoeti.</p>

<p>»Onmogelijk, want de belastingen voor den tempel zijn nog
niet voldaan, en er is reeds zooveel aan de kooplieden geleverd,
dat er ter nauwernood genoeg overblijft voor de huishouding
en den zaaitijd.&rdquo;</p>

<p>»Betaal dan met runderen.&rdquo;</p>

<p>»Maar meesteres,&rdquo; gaf de hofmeester angstig ten antwoord, »wij
hebben eerst heden weder een kudde aan den Mohar verkocht,
en de schepraderen moeten in beweging gehouden, het koren moet
gedorscht worden; voorts hebben wij offervee noodig, en melk,
boter en kaas voor het huishouden en mest om te stoken&rdquo;<a name="FNanchor_92" id="FNanchor_92"></a><a href="#Footnote_92" class="fnanchor">92)</a>.</p>
<p><span class="pagenum"><a name="Page_125" id="Page_125">[125]</a></span></p>
<p>Katoeti zag nadenkend vóor zich, en zeide toen: »Er moet toch
geld zijn. Rijd naar Hermonthis, en zeg den opzichter van de
stoeterij, dat hij tien van Mena&rsquo;s geelvossen hierheen laat brengen.&rdquo;</p>

<p>»Ik heb reeds met hem gesproken,&rdquo; hernam de hofmeester; »hij
zegt echter dat Mena hem streng verboden heeft een enkel van
zijne paarden, op welk ras hij zeer trotsch is, prijs te geven. Alleen
voor den wagen van onze meesteres Nefert...&rdquo;</p>

<p>»Ik verlang gehoorzaamheid,&rdquo; sprak Katoeti op beslissenden
toon, terwijl zij den beambte belette verder te spreken, »en verwacht
morgen de paarden!&rdquo;</p>

<p>»Maar de opzichter van de stoeterij is een koppig man, dien
Mena voor onontbeerlijk houdt, en die...&rdquo;</p>

<p>Nefert was onder dit gesprek uit hare gemakkelijke houding
opgerezen. Op de laatste woorden van Katoeti verliet zij het rustbed
en zeide zóo bepaald, dat zelfs hare moeder er van schrikte:
»Men moet de bevelen van mijn echtgenoot gehoorzamen. De
paarden, die Mena lief heeft, blijven in hunne stallen. Neem dezen
armband, die de koning mij schonk, hij is meer waard dan twintig
paarden.&rdquo;</p>

<p>De hofmeester monsterde het met edelgesteenten rijk bezette
kleinood en zag Katoeti vragend aan. Zij haalde de schouders
op, gaf met een knikje hare toestemming en zeide: »Abscha
mag dit sieraad als onderpand bewaren tot Mena&rsquo;s buit hier zal
zijn aangekomen. Sedert een jaar zond uw man niets van eenige
beteekenis.&rdquo;</p>

<p>Zoodra de beambte zich verwijderd had, strekte Nefert zich
weder op haar rustbed uit en zeide vermoeid: »Ik dacht dat wij
rijk waren.&rdquo;</p>

<p>»Wij zouden het kunnen zijn,&rdquo; antwoordde Katoeti bitter.
Toen zij echter bespeurde, dat Nefert&rsquo;s wangen op nieuw begonnen
te gloeien, vervolgde zij vriendelijk: »Onze hooge rang legt
ons groote plichten op. In onze aderen vloeit vorstelijk bloed en
de oogen des volks zijn gericht op de gemalin van den roemrijksten
held in &rsquo;s konings leger. Men mag niet zeggen, dat gij door
uw echtgenoot veronachtzaamd wordt. &mdash; Wat blijft die Nemoe
toch lang uit!&rdquo;</p>

<p>»Ik hoor gerucht in den hof,&rdquo; zeide Nefert. »De stadhouder
zal komen.&rdquo;</p>

<p>Katoeti zag weder naar den tuin. Daar zag zij een slaaf, die
buiten adem kwam aanloopen met de tijding, dat Bent-Anat, de,
dochter des konings, vóor de poort van het huis uit haar wagen
gestegen en in aantocht was met prins Rameri. Nefert verliet<span class="pagenum"><a name="Page_126" id="Page_126">[126]</a></span>
het rustbed, en ging met Katoeti de hooge gasten in den tuin
tegemoet. Zoodra moeder en dochter zich neerbogen, om het kleed
der prinses te kussen, weerde Bent-Anat haar af en zeide: »Blijft
op een afstand van mij; de priesters hebben de onreinheid nog
niet geheel van mij weggenomen.&rdquo;</p>

<p>»In weerwil hiervan zijt gij rein als het oog van Ra,&rdquo; riep
de prins, die haar begeleidde, terwijl hij haar kuste, eer zij het
beletten kon. Het was haar zeventienjarige broeder, die in het
Seti-huis werd opgevoed, dat hij echter binnen weinige weken
verlaten zou.</p>

<p>»Ik zal den wildzang bij Ameni aanklagen,&rdquo; zeide Bent-Anat
lachend. »Hij wilde mij volstrekt begeleiden. Uw gemaal heeft
hij zich ten voorbeeld genomen, Nefert. Maar ook ik had te
huis geen rust, want wij komen om u eene goede boodschap te
brengen.&rdquo;</p>

<p>»Van Mena?&rdquo; vroeg de jonge vrouw, de hand tegen haar hart
drukkende.</p>

<p>»Van hem!&rdquo; antwoordde Bent-Anat. »Mijn vader prijst zijne
dapperheid en schrijft, dat hij bij de verdeeling van den buit vóor
allen zal mogen kiezen.&rdquo;</p>

<p>Nefert sloeg op hare moeder een zegevierenden blik, en Katoeti
haalde ruimer adem. Bent-Anat streelde Nefert&rsquo;s wangen, alsof zij
een kind was. Toen wendde zij zich tot Katoeti, nam haar mede
in den tuin en bad haar, die zoo vroeg hare moeder had moeten
missen, in eene gewichtige aangelegenheid te willen raden. »Mijn
vader,&rdquo; zeide zij, na eenige inleidende woorden, »deelt mij mede,
dat de stadhouder Ani mij tot vrouw vraagt, en raadt mij de
trouw van den waardigen man met mijne hand te beloonen. Hij
raadt, versta mij wel, hij beveelt niet.&rdquo;</p>

<p>»En gij?&rdquo; vroeg Katoeti.</p>

<p>»En ik,&rdquo; antwoordde Bent-Anat beslist, »moet hem afwijzen.&rdquo;</p>

<p>»Moet gij dat?&rdquo;</p>

<p>Bent-Anat gaf een teeken van toestemming en voegde er bij:
»Ik ben mij volkomen bewust van hetgeen ik doe. Ik kan niet
anders.&rdquo;</p>

<p>»Dan hebt gij mijn raad niet meer noodig, want ik weet dat
niemand, zelfs niet uw vader, u van een besluit kan afbrengen.&rdquo;</p>

<p>»Zelfs geene godheid,&rdquo; zeide Bent-Anat op vasten toon. »Maar
gij zijt Ani&rsquo;s vriendin, en daar ik hem hoogacht, wil ik trachten
hem eene vernedering te besparen. Beproef of gij hem bewegen
kunt van zijn aanzoek af te zien. Wanneer ik hem ontmoet, wil
ik mij houden als wist ik niets van zijn brief aan mijn vader.&rdquo;</p>

<p>Katoeti zag weder peinzend naar den grond. Daarna zeide zij:
»De stadhouder brengt zijne uren van uitspanning gaarne bij
mij door, pratende of aan het dambord: doch ik weet niet of<span class="pagenum"><a name="Page_127" id="Page_127">[127]</a></span>
ik het durf wagen over zulke gewichtige zaken met hem te
spreken.&rdquo;</p>

<p>»Huwelijksplannen zijn vrouwenzaken,&rdquo; hernam Bent-Anat met
een lachje.</p>

<p>»Doch het huwelijk van eene prinses is eene staatsaangelegenheid,&rdquo;
zeide de weduwe op haar beurt. »En in dit geval
vraagt een neef de hand zijner nicht, die hem dierbaar is, en
hem, gelijk hij hoopt, de tweede meest gevreesde helft zijns levens
tot de schoonste kan maken. Ani is goed en niet hard.
Gij zult in hem een echtgenoot ontvangen, die zorgvuldig op
elk uwer wenken zal letten en zich gaarne voegen naar uw
vasten wil.&rdquo;</p>

<p>Bent-Anat&rsquo;s oogen helderden op en vol vuur riep zij uit:
»Dat is het juist wat mij een beslist en onveranderlijk <em>neen</em>
op de lippen legt. Omdat ik fier ben als mijne moeder, en weet
wat ik wil, gelijk mijn vader, meent gij misschien dat ik een
echtgenoot begeer, dien ik beheerschen en in alles leiden kan?
Hoe weinig kent ge mij nog. Mijne honden, mijne dienaars,
mijne beambten, en zoo de godheid zulks wil, mijne kinderen
mogen mij gehoorzamen. Onderworpelingen, die mij de voeten
kussen, zijn overal op straat te vinden, en kan ik, als ik wil,
bij honderden op de slavenmarkt koopen. Wel twintigmaal is
mijne hand gevraagd en wel twintig vrijers wees ik af, niet omdat
ik vreesde, dat zij mijn trots en mijn wil konden buigen, maar
omdat ik voelde tegen hen opgewassen te zijn. De man, wien
ik mijn hart wil schenken, moet hooger staan, moet grooter,
beter, sterker zijn dan ik ben. Ik wil trachten hem achterna te
fladderen, waar zijn machtige geest de wieken uitslaat, en daarbij
lachen over mijne zwakheid en vol bewondering zijne meerderheid
prijzen.&rdquo;</p>

<p>Katoeti hoorde de jonkvrouw aan met het goedig lachje, waardoor
de man van ervaring zoo gaarne den dweper zijne meerderheid
doet gevoelen, en zeide: »In vroeger eeuwen mag er
zulk een man geleefd hebben, maar zoo gij in onze dagen op
hem wachten wilt, moet gij de lok der jeugd<a name="FNanchor_93" id="FNanchor_93"></a><a href="#Footnote_93" class="fnanchor">93)</a> dragen tot zij
grijs wordt. Onze denkers zijn geen helden en onze helden geen
wijzen. &mdash; Daar komt uw broeder aan met mijne Nefert.&rdquo;</p>

<p>»Wilt gij Ani bewegen zijn plan te laten varen?&rdquo; vroeg de
prinses dringend.</p>

<p>»U ten gevalle wil ik het beproeven,&rdquo; gaf Katoeti ten antwoord.
Daarop keerde zij zich half tot den jongen Rameri half<span class="pagenum"><a name="Page_128" id="Page_128">[128]</a></span>
tot zijne zuster en zeide: »De man die aan het hoofd staat van
het Seti-huis, Ameni, was in zijn jeugd juist gelijk gij hem hebt
geschilderd, Bent-Anat. &mdash; Zeg ons, gij zoon van Ramses, die
onder de jonge sykomoren opwast, bestemd om eens dit land te
overschaduwen, wien schat gij &rsquo;t hoogst onder uwe metgezellen?
Is er iemand onder hen, die alle anderen verre overtreft in edelen
zin en geestkracht?&rdquo;</p>

<p>De jonge Rameri zag de vraagster aan met levendige oogen en
antwoordde lachend: »Wij zijn allen zooals wij zijn, en doen meer
of minder gaarne wat wij doen moeten, en liefst alles wat wij niet
doen mogen.&rdquo;</p>

<p>»Kent gij dan in het Seti-huis,&rdquo; vroeg de weduwe verder, »geen
jongeling met een grootschen aanleg, die een Snefroe<a name="FNanchor_94" id="FNanchor_94"></a><a href="#Footnote_94" class="fnanchor">94)</a>, een
Thotmes, of ook maar een Ameni belooft te worden?&rdquo;</p>

<p>»Voorzeker!&rdquo; riep Rameri dadelijk, zonder aarzelen.</p>

<p>»En die is?&rdquo; vroeg Katoeti.</p>

<p>»Pentaoer, de dichter!&rdquo; hernam de jongeling.</p>

<p>Bent-Anat&rsquo;s wangen werden hoog rood, terwijl haar broeder
zijne woorden nader toelichtte: »Hij is edel, verheven van geest,
en alle goden wonen in hem als hij spreekt. Dikwijls gevoelen
wij veel lust om in de schoolhoven te slapen, maar zijne woorden
slepen ons mede, en al vatten wij niet altijd wat er in zijne verhevene
denkbeelden ligt opgesloten, toch weten wij dat zij waar
zijn en grootsch.&rdquo;</p>

<p>Bent-Anat haalde bij deze woorden sneller adem, en hare oogen
hingen aan de lippen haars broeders.</p>

<p>»Gij kent hem, Bent-Anat,&rdquo; sprak Rameri verder. »Hij was met
u bij den Paraschiet en in den voorhof des tempels toen Ameni
u onrein verklaarde. Zijn uiterlijk is schoon en indrukwekkend
als dat van den god Menth<a name="FNanchor_95" id="FNanchor_95"></a><a href="#Footnote_95" class="fnanchor">95)</a>, en ik geloof dat hij behoort tot
zeker soort van menschen, die men niet vergeten kan, als men
ze eens heeft gezien. Gisteren, toen gij den tempel had verlaten,
sprak hij als nimmer te voren. &rsquo;t Was of hij vuur uitgoot in
onze zielen. Lach niet, Katoeti. Ik voel het nog branden. Heden
morgen deelde men ons mede, dat hij uit den tempel was overgeplaatst,
wie weet waar heen, en dat hij ons vaarwel liet zeggen.
Men acht het altijd overbodig ons de gronden van zulke handelingen
mede te delen; wij weten echter meer dan de heeren denken.<span class="pagenum"><a name="Page_129" id="Page_129">[129]</a></span>
Hij moet u niet streng genoeg de les gelezen hebben, Bent-Anat,
en daarom zal hij uit het Seti-huis gebannen zijn. Wij
hebben echter besloten gezamenlijk zijne terugroeping te verzoeken.
De jonge Anana schrijft aan den opperpriester een brief, dien wij
allen zullen onderteekenen. Als éen het alleen deed, zou hem dit
slecht bekomen, maar als we allen tegelijk opkomen, kunnen zij
niets doen. Mogelijk zijn zij ook wel zoo verstandig om hem terug
te roepen. Zoo niet, dan beklagen wij ons allen bij onze vaders,
die tot de eersten des lands behooren!&rdquo;</p>

<p>»Dat heeft iets van een volledigen opstand,&rdquo; zeide Katoeti.
»Heertjes, neemt u in acht! Ameni en de andere profeten laten
niet met zich spotten.&rdquo;</p>

<p>»Wij ook niet,&rdquo; antwoordde Rameri lachend. »Blijft Pentaoer
gebannen, dan vraag ik mijn vader, of hij mij naar de school
van Heliopolis of Chennoe wil verplaatsen en de anderen zullen
mijn voorbeeld volgen. &mdash; Kom, Bent-Anat! Ik moet vóor zonsondergang
weder in den val zijn. Vergeving, Katoeti, zoo noemen
wij de school. &mdash; Daar komt ook uw kleine Nemoe aan!&rdquo;</p>

<p>Broeder en zuster verlieten den tuin. Zoodra de vrouwen, die
hen uitgeleide deden, haar den rug hadden toegekeerd, drukte
Bent-Anat de hand haars broeders met buitengewone warmte en
zeide: »Pas op, dat ge niet onvoorzichtig handelt! Maar uw eisch
is billijk, en gaarne help ik u.&rdquo;</p>

<div class="footnotes">

<div class="footnote">
<p><a name="Footnote_91" id="Footnote_91"></a><a href="#FNanchor_91"><span class="label">91)</span></a> Huwelijken tusschen broeders en zusters waren in het oude Egypte
geoorloofd. Ofschoon dit in strijd was met de Macedonische zeden, namen
Ptolemaeën deze gewoonten toch over. Toen Ptolemaeus II Philadelphus,
zijne zuster Arsinoë huwde, schijnt men het echter noodig geacht te hebben
dit te verontschuldigen door den stand van de planeet Venus met betrekking
tot Saturnus en den onvermijdelijken invloed van deze constellatie.</p>
</div>

<div class="footnote">
<p><a name="Footnote_92" id="Footnote_92"></a><a href="#FNanchor_92"><span class="label">92)</span></a> In het aan hout zoo arme Egypte is heden nog gedroogde koemest de
voornaamste brandstof. &mdash; Ook in sommige gedeelten van ons land wordt
deze brandstof (bijv. de plaggen in &rsquo;t Gooi) door arme lieden gebruikt. Vert.</p>
</div>

<div class="footnote">
<p><a name="Footnote_93" id="Footnote_93"></a><a href="#FNanchor_93"><span class="label">93)</span></a> Eene naar beneden gebogen haarvlecht, die alle jonge leden van
vorstelijke huizen droegen. Ook de jeugdige Horus wordt er mede afgebeeld.</p>
</div>

<div class="footnote">
<p><a name="Footnote_94" id="Footnote_94"></a><a href="#FNanchor_94"><span class="label">94)</span></a> De eerste koning van de 4e dynastie, die ook in later tijd nog in eere
werd gehouden. Van hem heet het op meer dan ééne plaats: &bdquo;een dergelijke
is niet gezien sedert de dagen van Snefroe.&rdquo; Voor de vereering zijner nagedachtenis
waren ook later priesters aangewezen. De gedenkteekenen van zijn
tijd zijn de oudste van alle die tot ons kwamen.</p>
</div>

<div class="footnote">
<p><a name="Footnote_95" id="Footnote_95"></a><a href="#FNanchor_95"><span class="label">95)</span></a> De krijgsgod der Egyptenaars.</p>
</div></div>

<hr class="l1" />

<p><span class="pagenum"><a name="Page_130" id="Page_130">[130]</a></span></p>


<h3><a name="I_11" id="I_11"></a>ELFDE HOOFDSTUK.</h3>

<hr class="l4" />

<p>Zoodra Bent-Anat Mena&rsquo;s erf verlaten had, kwam de dwerg
Nemoe met een brief in den tuin, en vertelde kort maar op zulk
eene komische manier al wat hem was wedervaren, dat de beide
vrouwen wel moesten lachen, en Katoeti met zekere uitgelatene
vroolijkheid, die haar anders vreemd was, zijne bekwaamheid
prees, hoewel zij hem tevens waarschuwde wat voorzichtiger te
zijn. »Dat was een kostelijke dag, die groote dingen bracht en
nog grootere in de toekomst doet verwachten,&rdquo; zeide zij, terwijl
zij het zegel van den brief beschouwde.</p>

<p>Nefert ging zoo dicht mogelijk naast haar staan en vroeg:
»Open toch den brief, en zie of er niets in staat over hem?&rdquo;</p>

<p>Katoeti maakte het was los, doorliep het schrijven met een
vluchtigen blik, streelde de wangen harer dochter en zeide troostend:
»Wellicht heeft uw broeder voor hem geschreven; ik zie
geen regel van zijne hand.&rdquo;</p>

<p>Nefert keek nu ook eens in den brief, niet zoozeer om te lezen,
als wel om naar het haar welbekende handschrift van haar man
te zoeken. Evenals alle Egyptische vrouwen van goeden huize,
zoo verstond ook zij de kunst om te lezen, en zij had in de beide
eerste jaren van haar huwelijk zeer dikwijls gelegenheid gehad
zich te verwonderen en toch te verheugen over de gebrekkige
letters, die de ijzeren hand van den wagenmenner op den papyrus
had gekrabbeld voor haar, die met hare teedere vingers vast en
zeker het schrijfriet wist te hanteeren. Opmerkzaam gluurde zij
in den brief en zeide eindelijk, met tranen in de oogen: »Niets! &mdash; Ik
ga naar mijne kamer, moeder!&rdquo;</p>

<p>Katoeti kuste haar en zeide: »Hoor toch eens wat uw broeder
schrijft.&rdquo;</p>

<p><span class="pagenum"><a name="Page_131" id="Page_131">[131]</a></span></p>

<p>Maar Nefert schudde het hoofd, wendde zich zwijgend af en
verdween in het huis.</p>

<p>Katoeti was haar schoonzoon niet bijzonder genegen, maar
zij hing met geheel haar hart aan haren schoonen lichtzinnigen
zoon, het evenbeeld van haar gestorven gemaal, den lieveling der
vrouwen, den vroolijksten jongeling onder de jonge edelen, die de
koninklijke garde van wagenstrijders uitmaakten. Hoe uitvoerig
had hij, die zoo moeielijk met het schrijfriet kon omgaan, ditmaal
geschreven! Anders was hij gewoon in korte woorden te vragen
om nieuwe middelen tot bevrediging van zijne spilzucht, maar dit
was nu eens een degelijke brief. Heden mocht zij ook eene dankzegging
verwachten, want nog kort geleden had hij eene aanzienlijke
toelage ontvangen, die zij weder had afgezonderd van
de inkomsten der goederen, die haar schoonzoon haar had toevertrouwd. &mdash; Zij
begon nu te lezen. De blijdschap waarmede
zij den dwerg had ontvangen was geveinsd geweest, en niet ongelijk
aan de fraaie regenboog-kleuren, die de sombere oppervlakte
van een moeras bedekken: Werp een steen in den poel,
de glans zal verdwijnen; troebele wolken borrelen op en verven
het water met onreine donkere tinten. Zoo vielen de berichten,
die de brief van haar zoon inhield, als zware rotsblokken in
Katoeti&rsquo;s ziel. De diepste smart welt voor ons altijd op uit dezelfde
bron, die ons met vreugde kan verzadigen, en die wonden branden
het heetst, die eene geliefde hand ons slaat. Hoe meer Katoeti
zich verdiepte in de moeilijk te ontcijferen volzinnen van
haar lieveling, die jammerlijk vol fouten waren, des te bleeker
werd haar gelaat, dat zij telkens bedekte met de bevende handen,
waaraan ten laatste het blad ontviel.</p>

<p>Nemoe zat tegenover haar neergehurkt op den grond en volgde
elke harer bewegingen. Toen zij eindelijk opsprong met een gil,
die door merg en been drong, en haar voorhoofd drukte tegen
een ruwen palmstam, kroop hij naar haar toe, kuste hare voeten,
en riep zoo hartelijk, dat het Katoeti zelfs verraste, zij die enkel
gewoon was jolige of scherpe woorden uit den mond van haar
dwerg te vernemen: »Meesteres, meesteres! Wat is er toch gebeurd?&rdquo;</p>

<p>Katoeti kwam weer tot zich zelve, keerde zich om en trachtte
te spreken; maar haar doodsbleeke lippen bleven gesloten, en
hare oogen staarden zoo dof in de ruimte, als ware zij door doodskramp
overvallen.</p>

<p>»Meesteres, meesteres!&rdquo; sprak de dwerg op nieuw, en steeds
hartelijker. »Wat deert u toch? Zal ik uwe dochter roepen?&rdquo;</p>

<p>Katoeti maakte eene ontkennende beweging met de hand en
riep halffluisterend uit: »Die ellendigen, die laaghartigen!&rdquo;</p>

<p>Haar adem begon sneller te gaan; het bloed steeg haar naar<span class="pagenum"><a name="Page_132" id="Page_132">[132]</a></span>
wangen en oogen. Zij vertrapte den brief, en snikte zoo luid en
hevig, dat de dwerg, die nog nooit tranen in hare oogen had gezien,
angstig opstond en zacht berispend durfde zeggen: »Katoeti!&rdquo;</p>

<p>Zij begon hierop bitter te lachen en sprak met bevende stem:
»Waarom roept gij dezen naam zoo luid? Hij is onteerd, geschandvlekt.
Hoe zullen de heeren en vrouwen zich nu verheugen! Nu
kan de nijd zijn geliefd kind, den spot, tegen ons in &rsquo;t harnas
jagen. En ik heb dezen dag zooeven nog geprezen! Men zegt:
vertoon uw geluk op de straten en verberg uw ongeluk. Omgekeerd!
omgekeerd! Den goden mag men zelfs niet laten blijken,
dat men zich verblijdt en hoopt, want ook zij zijn naijverig en
hebben vermaak in ons leed.&rdquo;</p>

<p>Andermaal liet zij haar hoofd tegen den palmboom rusten.</p>

<p>»Gij spreekt van schande en niet van dood,&rdquo; zeide Nemoe, »en
toch heb ik van u geleerd, dat men niets verloren moet achten,
behalve de afgestorvenen.&rdquo;</p>

<p>Deze woorden misten hare krachtige uitwerking niet op de
vrouw, die bijna vertwijfelde. Driftig en onstuimig wendde zij zich
tot den dwerg en sprak: »Gij zijt verstandig en zeker wel te vertrouwen.
Hoor dan! Doch al waart gij Amon zelf, er is geene
redding meer mogelijk; neen, geene!&rdquo;</p>

<p>»Toch moet men een middel trachten uit te denken,&rdquo; hernam
Nemoe, en zijne slimme oogen ontmoetten die van zijne meesteres.
»Spreek toch! en geef mij uw vertrouwen. Mogelijk kan ik u
helpen. Gij weet dat ik de kunst versta om te zwijgen.&rdquo;</p>

<p>»Weldra zullen de kinderen elkaar op straat vertellen, wat deze
brief mij heeft gemeld,&rdquo; zeide Katoeti met bittere ironie. »Nefert
alleen mag van het gebeurde niets weten, niets, hoort gij! &mdash; Wat
is dat? De stadhouder komt! Ga dadelijk tot hem! Zeg hem
dat ik plotseling ongesteld ben geworden, zeer erg! Ik kan hem
niet zien, nu althans niet! &mdash; Niemand mag toegelaten worden,
niemand! Verstaat ge?&rdquo;</p>

<p>De dwerg verdween terstond. Toen hij zijn last had volbracht
en terugkwam, vond hij zijne meesteres nog altijd in koortsachtige
overspanning. »Hoor dan,&rdquo; zeide zij. »Eerst wat van
minder beteekenis is, dan het verschrikkelijke, het onuitsprekelijke.
Ramses overlaadt Mena met gunstbewijzen. Men is overgegaan
tot de verdeeling van den krijgsbuit van dit jaar. Voor elken aanvoerder
lagen groote schatten gereed, en de wagenmenner mocht
vóor allen kiezen.&rdquo;</p>

<p>»Welnu?&rdquo; vroeg de dwerg.</p>

<p>»Welnu?&rdquo; herhaalde Katoeti. »Welnu? Hoe zorgde de waardige
huisheer voor de zijnen in het vaderland; hoe eerde hij
zijne arme verlatene vrouw; hoe zocht hij zijn bezwaard erfdeel
van schulden te ontheffen? Het is schandelijk, afschuwelijk! Het<span class="pagenum"><a name="Page_133" id="Page_133">[133]</a></span>
zilver, het goud, de edelgesteenten ging hij met een glimlach
voorbij, en hij nam de schoone krijgsgevangene dochter van den
vorst der Danaërs en voerde haar naar zijne tent.&rdquo;</p>

<p>»&rsquo;t Is schandelijk!&rdquo; prevelde de dwerg.</p>

<p>»Arme, arme Nefert!&rdquo; riep Katoeti, en zij verborg haar aangezicht
met beide handen.</p>

<p>»En het andere?&rdquo; vroeg Nemoe somber.</p>

<p>»Dat,&rdquo; zeide Katoeti, »dat is... Maar ik wil kalm blijven,
dood bedaard en koel. Gij kent mijn zoon. Hij is lichtzinnig,
maar hij heeft mij lief en zijne zuster meer dan alles in de
wereld. Dwaze die ik was! Om hem tot spaarzaamheid te bewegen,
had ik hem onze benarde omstandigheden geschilderd.
Toen nu die schandelijke daad door Mena was bedreven, dacht
hij aan ons en onze zorgen. Zijn aandeel in den buit was gering
en kon ons niet helpen. Zijne kameraden dobbelden om de gewonnen
deelen; hij zette het zijne op &rsquo;t spel, om meer voor ons
te winnen. Alles verloor hij, alles! Eindelijk &mdash; het is afgrijselijk,
schier niet om uit te spreken &mdash; eindelijk zette hij tegenover eene
ongehoorde som, altijd aan ons denkende en aan ons alleen, de
mummie van zijn afgestorven vader<a name="FNanchor_96" id="FNanchor_96"></a><a href="#Footnote_96" class="fnanchor">96)</a>. Hij verloor! Lost hij dit
heilig onderpand niet in vóor het einde van de derde nieuwe
maan, dan wordt hij eerloos verklaard<a name="FNanchor_97" id="FNanchor_97"></a><a href="#Footnote_97" class="fnanchor">97)</a>, en de mummie valt den
winner ten deel. Verachting en verbanning uit de samenleving
zullen dan zijn en mijn deel zijn.&rdquo;</p>

<p>Katoeti drukte de handen stijf tegen het gelaat. De dwerg
prevelde echter bij zichzelf: »Die speler en huichelaar!&rdquo; Toen
zijne meesteres wat bedaarde, zeide hij overluid: »Dat is ontzettend;
maar toch is alles nog niet verloren. Hoeveel bedraagt
de schuld?&rdquo;</p>

<p>Het klonk als een zware vloek, toen Katoeti antwoordde: »Dertig
Babylonische talenten&rdquo;<a name="FNanchor_98" id="FNanchor_98"></a><a href="#Footnote_98" class="fnanchor">98)</a>!</p>

<p>De dwerg sprong op met een gil, als had hem een adder gebeten,
en vroeg: »Wie waagde het tegen zulk een waanzinnigen
inzet?&rdquo;</p>

<p>»Antef, de zoon van vrouw Hathor,&rdquo; antwoordde Katoeti,<span class="pagenum"><a name="Page_134" id="Page_134">[134]</a></span>
»die reeds in Thebe het erfgoed zijns vaders heeft verspeeld.&rdquo;</p>

<p>»Die laat geen graankorrel van zijne vordering vallen!&rdquo; riep
de dwerg. »En Mena?&rdquo;</p>

<p>»Hoe kon mijn zoon, na al het gebeurde, zich tot hem wenden?
Het arme kind smeekt mij de hulp van den stadhouder in
te roepen.&rdquo;</p>

<p>»Van den stadhouder?&rdquo; vroeg de dwerg, terwijl hij zijn groot
hoofd schudde. »Onmogelijk!&rdquo;</p>

<p>»Ik weet hoe het met hem gesteld is; maar zijn stand, zijn
naam!&rdquo;</p>

<p>»Meesteres!&rdquo; sprak de dwerg, en in zijne woorden lag hooge
ernst, »bederf de toekomst niet ter wille van het tegenwoordige.
Wanneer uw zoon zijne eer verliest onder koning Ramses, kan zij
hem door den toekomstigen pharao Ani teruggegeven worden!
Bewijst de stadhouder u thans zulk een ongehoorden dienst, dan
zal hij meenen met u afgerekend te hebben, wanneer dat werk
gelukt en hij den troon beklimt. Op dit oogenblik laat hij zich
geheel door u leiden, terwijl gij hem niet noodig hebt en enkel
om zijnentwil voor zijne verheffing schijnt te werken. Zoodra gij
nu zijne hulp inroept en hij u redt, verliest gij de vrijheid en
belangeloosheid, waarin tegenover hem uw kracht is gelegen. Hij
zal met te meer onwil bemerken dat gij van hem denkt partij te
trekken, naarmate het hem moeielijker vallen zal zulk eene groote
som in korten tijd bijeen te brengen. Gij weet toch in welke omstandigheden
hij verkeert.&rdquo;</p>

<p>»Hij steekt in schulden,&rdquo; zeide Katoeti, »dat weet ik.&rdquo;</p>

<p>»Dat moet gij ook weten,&rdquo; ging de dwerg voort, »want gij
zelve drijft hem tot ongehoorde uitgaven. Door schitterende feesten
aan te richten, heeft hij de bevolking van Thebe voor zich
gewonnen; als verzorger van den heiligen Apis heeft hij te Memphis
schatten uitgegeven<a name="FNanchor_99" id="FNanchor_99"></a><a href="#Footnote_99" class="fnanchor">99)</a>; de aanvoerders der door hem uitgeruste
troepen, die naar Ethiopië bestemd zijn, heeft hij met duizenden
begiftigd; en gijzelve weet wat zijne geheime agenten kosten in
het koninklijk leger. Van de meeste rijken hier te lande heeft hij
sommen geleend, en dat is goed, want zoovele schuldeischers zijn
tevens zoovele bondgenooten. De stadhouder Ani is volgens hunne
berekening een slecht schuldenaar, maar koning Ani zal een
dankbaar betaler zijn.&rdquo;</p>
<p><span class="pagenum"><a name="Page_135" id="Page_135">[135]</a></span></p>
<p>Katoeti zag den dwerg verbaasd aan en kon niet nalaten te
zeggen: »Gij kent de menschen.&rdquo;</p>

<p>»Helaas, ja!&rdquo; antwoordde de dwerg. »Wend u niet tot den
stadhouder. Eer gij het werk van jaren afbreekt en de toekomstige
grootheid van u en de uwen opoffert, moet gij liever de eer van
uw zoon prijsgeven.&rdquo;</p>

<p>»En die van mijn gemaal en mijne eigene?&rdquo; vroeg Katoeti.
»Maar gij weet niet wat dat beteekent! <em>Eer</em> is een woord dat
de onvrije wel kan nastamelen maar nimmer begrijpen. Gij
wrijft de eeltplekken die men u geslagen heeft; mij zal elke
vinger, die met minachting op mij wijst, verwonden als eene
lans van essenhout met eene vergiftigde koperen punt. O
eeuwige goden, wie kan hier helpen?!&rdquo;</p>

<p>De gefolterde vrouw bedekte hare oogen weder met de handen,
als wilde zij hare eigene smaadheid niet aanschouwen. De dwerg
zag haar medelijdend aan en zeide op zachter toon: »Herinnert
ge u den diamant, die uit Nefert&rsquo;s schoonsten ring was gevallen?
Wij zochten dien maar vonden hem niet. Den volgenden
dag liep ik door de kamer en trapte op iets hards. Ik bukte en
vond den steen. Wat aan het edele gezichtsorgaan, het oog, was
ontsnapt, dat had de verachte eeltachtige voetzool gevonden.
Wellicht gelukt het den onvrijen kleinen Nemoe, die niet weet
wat eer is, een redmiddel uit te denken, dat zich aan den verheven
geest zijner meesteres niet voordoet.&rdquo;</p>

<p>»Waaraan denkt gij dan?&rdquo; vroeg Katoeti.</p>

<p>»Aan redding!&rdquo; antwoordde de dwerg. »Is het waar dat uwe
zuster Setchem u heeft bezocht en dat gij u met elkander hebt
verzoend?&rdquo;</p>

<p>»Zij bood mij de hand, en ik nam haar aan.&rdquo;</p>

<p>»Ga dan tot haar. De menschen zijn nooit dienstvaardiger
dan na eene verzoening. De vijandschap die werd uitgedelgd
beschouwen zij als eene pas geheelde wond, die men met voorzichtigheid
moet aanraken. Setchem is van uw bloed en zij
heeft een gevoelig hart.&rdquo;</p>

<p>»Zij is niet rijk,&rdquo; gaf Katoeti ten antwoord. »Elke palm in
haar tuin komt van haar echtgenoot en behoort aan hare kinderen.&rdquo;</p>

<p>»Was ook Paäker niet bij u?&rdquo;</p>

<p>»O ja, maar op verlangen zijner moeder,&rdquo; zeide Katoeti. »Gij
weet, hij haat mijn schoonzoon.&rdquo;</p>

<p>»Ik weet het,&rdquo; zeide de dwerg, half binnen &rsquo;s monds; »doch
als Nefert hem wilde verbidden....&rdquo;</p>

<p>De trotsche weduwe schrikte. Zij gevoelde dat zij den dwerg
te veel vrijheid had gegeven, en beval haar alleen te laten.</p>

<p>Nemoe kuste haar gewaad en vroeg schuchter: »Zal ik vergeten<span class="pagenum"><a name="Page_136" id="Page_136">[136]</a></span>
wat ge mij hebt toevertrouwd, of veroorlooft ge mij, dat
ik verder over middelen peins om uw zoon te redden?&rdquo;</p>

<p>Katoeti bleef eenige oogenblikken besluiteloos staan, en zeide
toen: »Gij hebt zeer verstandig uiteengezet wat ik laten moet:
mogelijk openbaart eene godheid u wat ik doen zal. Laat mij
nu alleen!&rdquo;</p>

<p>»Hebt ge mij morgen vroeg ook noodig?&rdquo; vroeg het manneke.</p>

<p>»Neen!&rdquo;</p>

<p>»Dan rijd ik naar de Nekropolis om te offeren.&rdquo;</p>

<p>»Ga,&rdquo; zeide Katoeti, en ging met den noodlottigen brief het
huis binnen.</p>

<p>Nemoe bleef alleen staan. Peinzend keek hij voor zich en
prevelde: »Zij mogen niet tot eerloosheid vervallen, nu ten
minste niet, want anders is alles verloren. Wat is toch die
<em>eer</em>! Alle menschen komen zonder haar ter wereld, en de
meeste onzer dalen als goede lieden ten grave, zonder haar ooit
gekend te hebben. Maar enkelen, die rijk zijn en niets te doen
hebben, bestrijken daarmede het gladde weefsel hunner ziel,
evenals de Koeschiten<a name="FNanchor_100" id="FNanchor_100"></a><a href="#Footnote_100" class="fnanchor">100)</a> hun haar met vet en balsem, tot het
een kapsel wordt<a name="FNanchor_101" id="FNanchor_101"></a><a href="#Footnote_101" class="fnanchor">101)</a>, dat hun leelijk staat, maar waarop zij zoo
trotsch zijn, dat zij zich liever de ooren dan dit onding laten
afsnijden. Ik vermoed, ja ik vermoed.... doch eer ik mijn
mond weder open doe, ga ik naar mijne moeder, die meer weet
dan twintig profeten.&rdquo;</p>

<div class="footnotes">

<div class="footnote">
<p><a name="Footnote_96" id="Footnote_96"></a><a href="#FNanchor_96"><span class="label">96)</span></a> De koning, dien Herodotus Asychis noemt, en die waarschijnlijk tot
de 4e dynastie gebracht moet worden, zal het eerst hebben toegelaten de
mummiën der voorvaderen te verpanden. &bdquo;Wie dit onderpand gaf, en de
schuld niet had willen terugbetalen, dien zou na zijn dood noch in zijn
vaderlijk, noch in eenig ander graf eene plaats worden ingeruimd. Ook aan
zijne nakomelingen zou de begrafenis worden geweigerd.&rdquo; Herodotus II, 136.</p>
</div>

<div class="footnote">
<p><a name="Footnote_97" id="Footnote_97"></a><a href="#FNanchor_97"><span class="label">97)</span></a> De zwaarste straf, die een Egyptisch soldaat treffen kon. Het schijnt
dat deze straf ook alleen voor krijgslieden bestond.</p>
</div>

<div class="footnote">
<p><a name="Footnote_98" id="Footnote_98"></a><a href="#FNanchor_98"><span class="label">98)</span></a> Ongeveer 81,000 gulden.</p>
</div>

<div class="footnote">
<p><a name="Footnote_99" id="Footnote_99"></a><a href="#FNanchor_99"><span class="label">99)</span></a> Toen onder Ptolemaeus I Soter, de Apis stierf, gaf zijn verpleger voor
de begrafenis van het heilige dier, niet alleen al het geld uit, waarover hij
te beschikken had, maar hij borgde bovendien van den koning nog 50 talenten
zilver, ongeveer 135,000 gulden. In den tijd van Diodorus gaf de
Apis-verzorger voor hetzelfde doel 100 talenten, d. i. 270,000 gulden uit.</p>
</div>

<div class="footnote">
<p><a name="Footnote_100" id="Footnote_100"></a><a href="#FNanchor_100"><span class="label">100)</span></a> Ethiopiërs.</p>
</div>

<div class="footnote">
<p><a name="Footnote_101" id="Footnote_101"></a><a href="#FNanchor_101"><span class="label">101)</span></a> Wij weten uit de gedenkteekenen, dat de zwarte bewoners van
den Boven-Nijl, reeds in den tijd der pharao&rsquo;s, de leelijke mode huldigden,
die nog steeds door hunne nakomelingen wordt gevolgd.</p>
</div></div>

<hr class="l1" />

<p><span class="pagenum"><a name="Page_137" id="Page_137">[137]</a></span></p>


<h3><a name="I_12" id="I_12"></a>TWAALFDE HOOFDSTUK.</h3>

<hr class="l4" />

<p>Voordat de zon den volgenden dag was opgegaan, liet Nemoe
zich met den kleinen witten ezel, dien de overleden vader van
den wagenmenner Mena hem jaren geleden geschonken had,
over den Nijl zetten. Voor zijn rit door de Nekropolis maakte hij
wijselijk gebruik van de morgenkoelte, die de verschijning der
dagvorstin voorafgaat. Goed bekend met alle wegen en paden,
vermeed hij met opzet de straat, die naar de plaats voerde waar
hij zijn wilde. Hij draafde voort in de richting van den berg,
die het dal der koningsgraven van de Nijlvlakte scheidt. Vóór
zich zag hij hemelhooge kalkrotsen indrukwekkend in een halfrond
oprijzen; zij maakten den achtergrond uit van den statigen
op terrassen gebouwden tempel, die de groote Hatasoe, de trotsche
voogdes van twee pharao&rsquo;s uit het gevallen koningshuis, tot
haar eigen aandenken en ter eere van de godin Hathor had opgericht.
Nemoe liet het heiligdom links liggen en reed het steile
bergpad op, den naasten weg van de vlakte naar het dal der
koningsgraven. Weldra kon hij den terrasvormigen Hatasoe-tempel
in alle zijne onderdeelen beneden zich zien; en vóor zich
de Nekropolis met hare gebouwen, tempels en kolossen, nog
sluimerende in de koele ochtendschemering; en daarachter den
breeden zilveren stroom, half gesluierd door de witte zeilen en
de langzaam optrekkende morgennevelen; en nog verder de woonstad
Thebe met hare reuzentempels, duidelijk uitkomende tegen
de oosterkim, door de opgaande zon gloeiend rood gekleurd.</p>

<p>Doch de dwerg zag niets van dit heerlijk tafereel aan zijne
voeten. In gedachten verzonken, ver over den hals van zijn beest
gebogen, liet hij den hijgenden ezel naar welgevallen nu eens
klimmen dan weder stilstaan. Toen hij zoowat ter halver hoogte<span class="pagenum"><a name="Page_138" id="Page_138">[138]</a></span>
was gekomen, hoorde hij de voetstappen kraken van een wandelaar,
die hem langzamerhand naderde. De man, die bedaard naar
boven klom, had hem weldra ingehaald, en bracht hem een morgengroet.
Het bergpad was smal, en zoodra de dwerg had opgemerkt,
dat de persoon die achter hem liep een priester was, hield
hij op een minder steil gedeelte van den weg zijn ezeltje stil
en zeide eerbiedig: »Wandel voorbij, heilige vader, want uw
beide voeten loopen harder dan mijne vier hoeven.&rdquo;</p>

<p>»Eene lijdende heeft mijne hulp noodig,&rdquo; antwoordde de arts
Nebsecht, Pentaoer&rsquo;s vriend, dien wij in het Seti-huis en bij het
gewonde Paraschieten-meisje hebben leeren kennen; en hij versnelde
zijn stap, om den tragen ruiter vooruit te komen.</p>

<p>Juist verscheen in het oosten aan den purperen horizont de
vurige zonneschijf, en uit het heiligdom beneden hen klommen de
tonen op van een godsdienstig lied, door een veelstemmig mannenkoor
aangeheven. Nemoe liet zich van zijn ezel glijden en nam
de houding van een biddende aan. De priester volgde zijn voorbeeld,
doch terwijl de dwerg aandachtig zijne oogen richtte op de
wedergeboorte van den zonnegod achter de oostelijke bergketen,
staarden de zijnen naar den grond, en een zijner ten hemel geheven
handen daalde onopgemerkt neder, en greep naar eene
zeldzame versteende schelp die op den weg lag. Eenige oogenblikken
later stond Nebsecht op, door Nemoe gevolgd.</p>

<p>»Een schoone morgen,&rdquo; zeide de dwerg. »De heilige vaders
daar beneden zijn heden vroeger op dan gewoonlijk.&rdquo;</p>

<p>De arts lachte toestemmend en vroeg: »Behoort gij in de Nekropolis
te huis? Wie houdt er hier dwergen op na?&rdquo;</p>

<p>»Niemand,&rdquo; antwoordde het manneke. »Maar vergun mij eene
wedervraag. Welk aanzienlijk persoon woont er hier achter de
bergen, dat een priester uit het Seti-huis zijne nachtrust voor
hem opoffert.&rdquo;</p>

<p>»Mijn bezoek geldt iemand uit den geringeren stand. Maar
zij lijdt veel,&rdquo; zeide Nebsecht.</p>

<p>Nemoe zag hem verwonderd aan en zeide: »Dat is edel, dat
is....&rdquo; Maar hij voltooide den volzin niet, hij sloeg zich opeens
tegen het voorhoofd en zeide: »Gij gaat, ingevolge eene last van
de prinses Bent-Anat, naar het overreden Paraschieten-kind; ja,
ik begreep het wel. De spijs waarvoor de heeren zoo vroeg opstaan,
moet toch een voornamen bijsmaak hebben. Hoe gaat het met
het arme kind?&rdquo;</p>

<p>In de laatste woorden lag zooveel warme deelneming, dat de
arts, die de opmerking van den dwerg niet zoo onnatuurlijk vond,
vriendelijk antwoordde: »Niet slecht; zij kan behouden worden.&rdquo;</p>

<p>»Den goden zij dank!&rdquo; riep Nemoe, terwijl de priester hem
voorbijging.</p>

<p><span class="pagenum"><a name="Page_139" id="Page_139">[139]</a></span></p>

<p>Met verdubbelde snelheid steeg Nebsecht den berg op en weder
af, en hij had reeds lang in de hut van den Paraschiet naast het
leger van de gewonde Warda plaats genomen, toen Nemoe de
woning naderde van zijne moeder Hekt, de tooveres, van wie
Paäker den liefdedrank had ontvangen. De oude vrouw zat weder
voor de deur van haar hol. Naast haar lag eene plank met dwarshouten,
waartusschen een kleine knaap lag uitgestrekt, zoodat de
houten juist zijn hoofd en zijne voetzolen raakten. Hekt verstond
de kunst om dwergen te maken. Dit soort van speelgoed in de
gedaante van een mensch werd goed betaald, en het kind op de
martelplank, met zijn aardig gezichtje, beloofde een kostbaar
artikel te worden.</p>

<p>Zoodra de tooveres bemerkte dat er iemand naderde, boog zij
zich over het knaapje, nam het met plank en al in de armen,
droeg het in haar hol en zeide streng: »Verroer je niet jongen,
anders krijg je slagen! Laat je nu binden.&rdquo;</p>

<p>»Niet binden!&rdquo; smeekte het kind. »Ik zal stil zijn en rustig
blijven liggen.&rdquo;</p>

<p>»Strek je uit!&rdquo; beval de oude, en sjorde het schreiende kind
met een touw aan de plank vast. »Als je stil bent, geef ik je
later een honigkoek en mag je met de jonge hoenders spelen.&rdquo;</p>

<p>Het jongske kwam tot bedaren; een lachje speelde om zijn mond
en zijne lieve oogjes straalden van vreugde en hoop. Het greep
met beide handen het kleed van de oude en zeide op dien zoet
vleienden toon, dien de godheid in eene aanvallige kinderstem
heeft gelegd. »Ik zal als een muisje zoo stil zijn, en niemand zal
weten dat ik er ben. Doch als ge mij een honigkoek geeft, toe,
laat mij dan vrij en naar Warda gaan hierover.&rdquo;</p>

<p>»Warda is ziek; wat wilt ge hierover doen?&rdquo; vroeg de oude.</p>

<p>»Ik zou haar den koek willen brengen,&rdquo; zeide het knaapje
zacht, en tranen glinsterden in zijne oogen.</p>

<p>De oude streelde het kind met den vinger om zijn kin, en eene
geheimzinnige macht trok haar naar omlaag, om het te kussen.
Doch vóor hare lippen zijn gezichtje vonden, keerde zij zich af
en zeide streng: »Blijf rustig. Straks zullen wij zien!&rdquo; Zij raapte
een bruinen zak van den grond op en wierp dien over den knaap.
Daarop ging zij weder naar buiten begroette Nemoe, zette hem
melk, brood en honig voor, gaf hem op zijn verlangen inlichtingen
aangaande het overreden meisje, wier ongeluk hem zeer
ter harte scheen te gaan, en vroeg eindelijk: »Wat voert u hierheen?
De Nijl stond nog laag, toen ge mij de laatste maal een
bezoek hebt gebracht, en thans is hij reeds lang beginnen te
vallen<a name="FNanchor_102" id="FNanchor_102"></a><a href="#Footnote_102" class="fnanchor">102)</a>. Zendt uwe meesteres u hierheen, of begeert gij zelf mijne<span class="pagenum"><a name="Page_140" id="Page_140">[140]</a></span>
hulp? Al dat gespuis blijft zich toch gelijk. Niemand gaat tot
een ander, als hij hem niet noodig heeft. Wat zal ik je geven?&rdquo;</p>

<p>»Ik heb niets noodig,&rdquo; antwoordde de dwerg, »maar....&rdquo;</p>

<p>»Maar gij komt op last van een derde,&rdquo; sprak de heks lachend.
»&rsquo;t Is alles één en &rsquo;t zelfde! Wie iets voor een ander verlangt,
denkt toch aan zichzelf alleen.&rdquo;</p>

<p>»&rsquo;t Kan zijn,&rdquo; hernam de kleine man. »Uwe woorden bewijzen
in elk geval, dat gij, sedert ik u het laatst zag, niet minder wijs
zijt geworden, en dat doet mij genoegen, want ik heb uw raad
noodig.&rdquo;</p>

<p>»Die is goedkoop te krijgen. Wat is er dan gaande aan de
overzijde?&rdquo;</p>

<p>Nemoe vertelde zijne moeder kort, duidelijk en zonder terughouding,
van welke gedachten men zwanger ging in het huis
zijner meesteres, en van de verschrikkelijke schande, waarmede
zij door haar zoon werd bedreigd. De oude schudde bij herhaling
bedenkelijk het grijze hoofd, maar zij liet den dwerg uitspreken,
zonder hem in de rede te vallen. Daarop vroeg zij, met bliksemende
oogen: »En gelooft gij werkelijk, dat het u gelukken zal
een adelaar door een musch te vervangen, een Ani te plaatsen
op den troon van een Ramses?&rdquo;</p>

<p>»De troepen die in Ethiopië strijden zijn aan onze zijde,&rdquo; riep
Nemoe; »de priesters verklaren zich tegen den koning en erkennen
in Ani het echte bloed van Ra.&rdquo;</p>

<p>»Dat zegt veel,&rdquo; hernam de oude.</p>

<p>»En vele honden zijn de dood eener gazel,&rdquo; voegde Nemoe
er lachend bij.</p>

<p>»Doch Ramses is geen vluchtend wild, maar een leeuw,&rdquo; sprak
de heks weder ernstig. »Inderdaad, gijlieden speelt hoog spel.&rdquo;</p>

<p>»Dat weten we,&rdquo; antwoordde Nemoe, »maar daar is ook iets
groots mede te winnen.&rdquo;</p>

<p>»Of alles mede te verliezen,&rdquo; mompelde de oude, terwijl zij
met de vingers over de dikke spieren van haar hals wreef.
»Doe echter wat ge wilt; mij kan &rsquo;t niet schelen wie het
jonger geslacht naar het slagveld stuurt, en het vee der
ouderen van het veld laat drijven. Wat wilt ge van mij?&rdquo;</p>

<p>»Mij zendt niemand,&rdquo; antwoordde de dwerg. »Ik kom uit<span class="pagenum"><a name="Page_141" id="Page_141">[141]</a></span>
eigen beweging, om u te vragen wat Katoeti doen moet ten
einde haar zoon en haar huis voor eerloosheid te bewaren.&rdquo;</p>

<p>»Hm,&rdquo; bromde de heks, en zij zag Nemoe met beide oogen
vragend aan, terwijl zij zich aan het stokje in haar hand zoo hoog
mogelijk oprichtte. »Wat is er dan toch met je gebeurd dat ge
het lot der grooten zóo ter harte neemt, alsof het je eigen was?&rdquo;</p>

<p>De dwerg kreeg een kleur en antwoordde aarzelend: »Katoeti
is eene goede meesteres, en als het haar welgaat, kan er voor
u en voor mij nog al wat afvallen.&rdquo;</p>

<p>De heks schudde ongeloovig het hoofd en zeide met schamperen
lach: »Misschien een brood voor u en voor mij een kruimel! &mdash; Gij
voert ook nog iets anders in het schild, en ik lees in uw hart
alsof ge deze opengesneden raaf waart. Gij behoort tot het soort
van lieden, die hunne vingers niet stil kunnen houden en dag aan
dag elk deeg kneden, overal schuiven, wrijven, iets maken moeten.
Elke rok is u te eng. Waart ge drie hoofden grooter en het
kind van een priester dan hadt ge het misschien ver gebracht.
Hoog wilt ge vliegen en hoog zult ge ook eindigen, als vriend
van een koning of &mdash; aan de galg!&rdquo;</p>

<p>De oude lachte weder, maar Nemoe beet zich op de lippen en
zeide: »Hadt ge mij naar de school gezonden, ware ik niet de
zoon van een heks en geen dwerg, dan speelde ik met de menschen,
gelijk gij met mij hebt gespeeld. Want ik ben slimmer
dan zij allen, en geen hunner drijfveeren blijft mij verborgen.
Honderd wegen liggen voor mij open, als zij heg noch steg
weten, en waar zij zorgeloos voortjagen, zie ik den afgrond
waarin zij onvermijdelijk zullen nederstorten.&rdquo;</p>

<p>»En toch komt ge bij mij?&rdquo; hernam de oude spottend.</p>

<p>»Ik verlang uw raad,&rdquo; antwoordde Nemoe ernstig, »omdat
vier oogen meer opmerken dan twee; omdat de belangelooze
toeschouwer helderder ziet dan de speler, en omdat gij verplicht
zijt mij te helpen.&rdquo;</p>

<p>De heks keek verwonderd op en vroeg: »Ik? Verplicht? En
waartoe dan?&rdquo;</p>

<p>»Mij te helpen,&rdquo; herhaalde de dwerg half smeekend. »Gij hebt
mijn groei belemmerd en mij tot een wangedrocht gemaakt.&rdquo;</p>

<p>»Eenvoudig omdat niemand het in de wereld beter heeft
dan gij dwergen,&rdquo; haastte de oude zich te zeggen.</p>

<p>Nemoe schudde het hoofd en vervolgde droefgeestig: »Dat hebt
ge mij reeds zoo dikwijls verteld. Ten aanzien van menig ander,
die als ik in ellende werd geboren, moogt gij gelijk hebben.
Doch gij hebt mij het leven bedorven; ge hebt mij niet alleen
naar het lichaam, maar ook naar de ziel verminkt. Mij hebt
gij tot een nameloos lijden gedoemd, dat met geen woorden is
te beschrijven.&rdquo;</p>

<p><span class="pagenum"><a name="Page_142" id="Page_142">[142]</a></span></p>

<p>Het groote hoofd van den dwerg zonk neder op zijn borst, en
hij drukte zijne linkerhand tegen zijn snelkloppend hart. De oude
naderde hem daarop en vroeg wat vriendelijker: »Wat hebt gij
dan toch? Ik dacht dat het u goed ging in Mena&rsquo;s huis.&rdquo;</p>

<p>»Dat denkt ge,&rdquo; sprak de kleine, »gij, die mij zooeven als
in een spiegelbeeld toondet, wie ik ben, en hoe geheimzinnige
krachten mij dringen en drijven! Kunstmatig hebt ge mij gemaakt
tot hetgeen ik ben. Gij hebt mij verkocht aan den schatmeester
van Ramses, en deze schonk mij aan Mena&rsquo;s vader,
zijn zwager. Dat is nu vijftien jaren geleden! Ik was toen nog
een jongeling, een knaap als zoovele anderen, alleen wat levendiger
van geest, wat onrustiger en driftiger dan zij. Men gaf
mij als speelgoed aan den kleinen Mena, en hij spande mij voor
zijn wagentje en schikte mij op met linten en vederen, en sloeg
mij met de zweep, als ik hem niet hard genoeg voorttrok. Wat
heeft dat meisje, waarvoor ik mijn leven zou hebben gegeven,
dat dochtertje van den portier, om mij gelachen, als ik in mijn
maskeradetuig hijgend voor het wagentje huppelde, en de geeselstriemen
van het jongeheertje mij om de ooren suisten, het
zweet mij van het voorhoofd gutste en mijn diep gewond hart
bloedde! Toen stierf Mena&rsquo;s vader; de knaap kwam in het Seti-huis,
en van toen aan diende ik de vrouw van zijn hofmeester,
dien Katoeti later naar het erfgoed in Hermonthis verbande. Dat
waren jaren! De dochtertjes van den huize speelden met mij als
met eene pop<a name="FNanchor_103" id="FNanchor_103"></a><a href="#Footnote_103" class="fnanchor">103)</a>, legden mij in de wieg en dwongen mij de oogen
te sluiten en mij te houden alsof ik sliep, terwijl liefde en haat
strijd voerden in mijne ziel en groote ontwerpen mijn brein vervulden.
Zoodra ik poogde mij te verzetten, sloegen ze mij met
roeden, en toen ik eens in boosheid mijzelf had vergeten, de kleine
Mertitefs geslagen en gewond had, hing Mena, die er ongelukkig
juist opaan kwam, mij met mijn gordel aan een spijker in de
schuur, en liet mij daar eenvoudig bengelen, later zeggende, dat
hij vergeten had mij af te nemen. De ratten vielen mij op &rsquo;t lijf!
Daar zijn nog de litteekens, de kleine witte puntjes hier. Zie
maar! Misschien zullen zij eens geheel vergroeien, maar de wonden,
die mijn hart in die ure geslagen zijn, zullen niet ophouden
te bloeden! Daarna huwde Mena met Nefert, en met deze vrouw
kwam ook zijne schoonmoeder Katoeti in huis. Zij verloste mij
van den hofmeester. Ik werd voor haar onontbeerlijk. Zij behandelt
mij als een man. Zij weet de gaven mijns geestes te schatten<span class="pagenum"><a name="Page_143" id="Page_143">[143]</a></span>
en luistert naar mijn raad. Daarom wil ik haar groot maken, met
haar en door haar machtig worden. Als Ani den troon bestijgt,
dan zullen wij hem besturen, gij en ik en zij! Ramses moet vallen
en met hem Mena, die mijn lichaam onteerd en mijne ziel
vergiftigd heeft.&rdquo;</p>

<p>De oude had onder deze woorden zwijgend tegenover den
dwerg gestaan. Zij zette zich thans op haar ruwen houten zetel
neer en zeide, terwijl zij eene hoppe begon te plukken: »Nu
begrijp ik u. Gij verlangt u te wreken. Gij wenscht hoog te
stijgen, en ik zal uw mes wetten en de ladder voor u vasthouden.
Arme kleine! Kom, zet je neder; drink om tot bedaren te
komen nog een slok melk en hoor mijn raad. Katoeti heeft veel
geld noodig om eerloosheid te voorkomen. Welnu, zij heeft het
maar op te nemen, want het ligt voor haar deur.&rdquo;</p>

<p>De dwerg zag de heks met verbazing aan.</p>

<p>»De Mohar Paäker,&rdquo; vervolgde zij, »is de zoon van hare zuster
Setchem, niet waar?&rdquo;</p>

<p>»Zoo als gij zegt.&rdquo;</p>

<p>»Katoeti&rsquo;s dochter Nefert is de vrouw van uw meester Mena
en ik geloof dat een ander dit verlaten hoentje gaarne in zijn hof
zou lokken.&rdquo;</p>

<p>»Gij doelt op Paäker, die met Nefert verloofd was, voor zij
Mena volgde.&rdquo;</p>

<p>»Paäker was eergisteren bij mij.&rdquo;</p>

<p>»Bij u?&rdquo;</p>

<p>»Ja, bij mij, de oude Hekt, en wel om een liefdedrank te koopen.
Ik gaf hem zoo iets, en daar ik nieuwsgierig ben, liep ik
hem achterna, zag hoe hij het vrouwtje het water aanbood, en
vorschte uit hoe zij heette.&rdquo;</p>

<p>»En Nefert dronk den tooverdrank?&rdquo; vroeg de dwerg met
ontzetting.</p>

<p>»Azijn en wortelsap!&rdquo; spotte de oude. »Een groot heer, die tot
mij komt om eene vrouw te winnen, is tot alles in staat. Laat
Nefert Paäker om het geld smeeken, en de schulden van den
lichtzinnigen jonkman zijn betaald.&rdquo;</p>

<p>»Katoeti is trotsch en heeft mij streng afgewezen, toen ik zoo
iets durfde voorslaan.&rdquo;</p>

<p>»Dan moet Paäker zelf haar het geld aanbieden. Ga tot hem,
wek in hem de hoop op Nefert&rsquo;s genegenheid, vertel hem wat de
vrouwen beangstigt, en laat hem, als hij weigert, maar ook dan
eerst, merken dat gij iets van het drankje weet.&rdquo;</p>

<p>De dwerg zag eenige oogenblikken nadenkend voor zich en
sprak toen, terwijl hij de oude vol bewondering aanstaarde:
»Juist, dat is de rechte weg.&rdquo;</p>

<p>»Den verkeerden vindt ge ook wel zonder mij,&rdquo; prevelde de<span class="pagenum"><a name="Page_144" id="Page_144">[144]</a></span>
heks. »Uw zaak is misschien toch nog zoo slecht niet, als ze mij
in den beginne wel toescheen. Katoeti mag den deugniet, die
zijns vaders mummie verspeelde, danken. &mdash; Begrijpt ge mij
niet! Nu, als gij van allen daarginds de slimste heet, wat
moeten de anderen dan wel zijn?!&rdquo;</p>

<p>»Gij meent dat men mijne meesteres roemen zal,&rdquo; zeide de
dwerg, »dat zij er zulk eene groote som voor overheeft, om den
naam....&rdquo;</p>

<p>»Wat naam, wat roemen!&rdquo; riep de oude ongeduldig. »Wij
hebben met andere, met werkelijke dingen te doen! Dáar staat
Paäker, dàar de vrouw van Mena. Wanneer de Mohar voor de
jonge vrouw een geheel vermogen weggeeft, dan wil hij haar
bezitten, en Katoeti zal hem niet in den weg staan. Zij weet
toch, waarvoor hij haar schuld betaalt. Maar een ander verspert
haar den weg, en dat is Mena. Hij moet uit den weg geruimd!
De wagenmenner staat dicht bij den pharao, en de strik dien
men naar den een werpt kan ook licht om den hals van den ander
heenslaan. Maak den Mohar tot uw bondgenoot; gebruik hem met
verstand. En dan zou het wel eens kunnen gebeuren, dat uwe
rattenbeten en doodswonden vergolden werden; dat Ramses, die
u omver blaast, wanneer gij openlijk tegen hem optreedt, getroffen
werd door eene lans uit eene hinderlaag geslingerd. Is de
troon eens ledig, dan zullen de zwakke beenen van den stadhouder
misschien er op kunnen klimmen, wanneer de priesters hem
een handje helpen. &mdash; Zie, daar zit ge nu met open mond te
luisteren, en ik heb u toch niets geraden, wat gij zelf niet hadt
kunnen vinden.&rdquo;</p>

<p>»Gij zijt een vat vol wijsheid!&rdquo; riep Nemoe.</p>

<p>»En nu zult gij heengaan,&rdquo; vervolgde Hekt, »en uwe meesteres
en den stadhouder uwe plannen onthullen, opdat zij uwe
slimheid bewonderen. Heden weet gij nog, wat ik u aan het
verstand hebt gebracht en wat u te doen staat; morgen zult gij
het weder vergeten zijn, en overmorgen beeldt ge u in, dat de
geest der negen groote goden u bezielt. Ik ken dat. Maar ik kan
niets geven om niet. Gij leeft van uwe kleinheid; een ander
voedt zich door zijne sterke handen; ik verdien mijn schamel
brood door wat hier in mijn hoofd omgaat. Hoor! Als gij Paäker
half gewonnen hebt en Ani blijkt genegen te zijn om zich te
laten gebruiken, dan kunt ge den stadhouder zeggen, dat ik een
geheim weet &mdash; en ik weet er een, ik alleen! &mdash; een geheim, dat
den Mohar tot zijn speelbal maakt. Ik ben bereid mij dit geheim
te laten afkoopen.&rdquo;</p>

<p>»Dat zal geschieden! ja stellig moeder!&rdquo; riep de dwerg. »Wat
verlangt gij?&rdquo;</p>

<p>»Weinig,&rdquo; zeide de oude. »Alleen een vrijbrief, die mij waarborgt<span class="pagenum"><a name="Page_145" id="Page_145">[145]</a></span>
ongehinderd, ook van de zijde der priesters, te mogen doen
en laten wat mij lust, en die mij verzekert, dat ik na mijn dood
eene eerlijke begrafenis zal hebben.&rdquo;</p>

<p>»De stadhouder zal zich daar niet gemakkelijk toe laten overhalen,
want hij moet alles vermijden, wat de dienaars der godheid
kwetsen kan.&rdquo;</p>

<p>»En alles doen,&rdquo; ging de oude voort, »wat Ramses in hunne
oogen vernedert. Ani, hoort ge, behoeft mij geen nieuwen vrijbrief
te schrijven, hij kan volstaan met den ouden te hernieuwen,
dien Ramses mij verleende, nadat ik zijn ziek lievelingspaard had
genezen. Zij hebben dien met al mijne overige bezittingen verbrand,
toen zij mijne hut plunderden, mij voor eene tooveres en
al mijn huisraad typhonisch verklaarden. Wat de begrafenis aangaat,
dat heeft voorloopig nog den tijd. Ik verlang den vrijbrief
van Ramses, meer niet.&rdquo;</p>

<p>»Gij zult dien hebben,&rdquo; zeide de dwerg. »Vaarwel! Ik heb in
last in het familiegraf mijner meesteres te onderzoeken, of de
doodenoffers naar behooren geplaatst zijn, verder nieuwe reukwerken
te plengen, en nog andere dingen te laten vernieuwen.
Als Sechet niet meer woedt<a name="FNanchor_104" id="FNanchor_104"></a><a href="#Footnote_104" class="fnanchor">104)</a> en het koeler wordt, kom ik hier
nog eens voorbij, want ik zou den Paraschiet Pinem wel willen
spreken en zien hoe het die arme Warda gaat.&rdquo;</p>

<div class="footnotes">

<div class="footnote">
<p><a name="Footnote_102" id="Footnote_102"></a><a href="#FNanchor_102"><span class="label">102)</span></a> Wij zijn in de eerste dagen van November. Bij het begin van Juni
begint de Nijl langzaam te wassen, tusschen den 15<sup>den</sup> en 20<sup>sten</sup> Juli zwellen
zijne wateren op eens zeer hoog, en in de eerste helft van October
(niet op het eind van September, gelijk men vroeger meende) bereikt de
overstrooming haar hoogsten stand. Heinrich Barth heeft dit stellig uitgemaakt.
Nadat het water in September is begonnen te dalen, tracht het in
October zijn hoogste punt nog eens te bereiken, ja zelfs daarboven te stijgen.
Spoedig daarop neemt het, eerst langzaam, vervolgens steeds sneller af.</p>
</div>

<div class="footnote">
<p><a name="Footnote_103" id="Footnote_103"></a><a href="#FNanchor_103"><span class="label">103)</span></a> Poppen worden in verschillende museën bewaard, o.a. een ledepop
te Leiden.</p>
</div>

<div class="footnote">
<p><a name="Footnote_104" id="Footnote_104"></a><a href="#FNanchor_104"><span class="label">104)</span></a> Zie boven blz. <a href="#Page_67">61</a>.</p>
</div></div>

<hr class="l1" />

<p><span class="pagenum"><a name="Page_146" id="Page_146">[146]</a></span></p>


<h3><a name="I_13" id="I_13"></a>DERTIENDE HOOFDSTUK.</h3>

<hr class="l4" />

<p>Terwijl dit gesprek werd gevoerd, waren voor de hut van
den Paraschiet twee mannen druk bezig met palen in den grond
te bevestigen, en daarover een gescheurden linnen lap uit te
spannen. Een hunner, de oude Pinem, dien wij als pleegvader
zijner kleindochter hebben leeren kennen, vermaande den ander
van tijd tot tijd aan de kranke te denken, en wat minder leven
te maken. Toen zij hun eenvoudig werk voltooid en onder deze
tent eene ligplaats van frisch stroo gemaakt hadden, gingen
beiden op den grond zitten met het gezicht naar de hut, waarvoor
de arts Nebsecht zich had nedergezet, wachtende op het
ontwaken van de sluimerende kranke.</p>

<p>»Wie is die man?&rdquo; vroeg de heelmeester den oude, doelende
op diens jongeren metgezel, een stevig bruinkleurig soldaat,
met dikken ronden baard.</p>

<p>»Mijn zoon,&rdquo; antwoordde de Paraschiet, »die uit Syrië is
teruggekeerd.&rdquo;</p>

<p>»Warda&rsquo;s vader?&rdquo; vroeg de arts.</p>

<p>De soldaat knikte toestemmend en zeide met een ruwe stem,
maar toch op trouwhartigen toon: »Men kan het mij wel niet
aanzien, want zij is zoo blank en blozend. Doch hare moeder was
eene vreemdelinge, en zij is ook zoo teer geworden als deze was.
Ik was schier te bevreesd haar met mijn pink aan te raken, en
daar rijdt me nu een wagen over het tengere popje, en zij houdt
het uit en blijft leven.&rdquo;</p>

<p>»Zonder de hulp van dezen heiligen vader,&rdquo; zeide de Paraschiet,
terwijl hij den arts naderde en diens gewaad kuste, »zoudt gij
haar niet levend hebben weergezien. De goden mogen u loonen
voor hetgeen gij aan ons armen gedaan hebt.&rdquo;</p>

<p><span class="pagenum"><a name="Page_147" id="Page_147">[147]</a></span></p>

<p>»En wij kunnen ook betalen,&rdquo; riep de soldaat, slaande op den
vollen buidel die aan zijn gordel hing. »Wij hebben in Syrië
buit gemaakt, en ik zal een kalf koopen om het uw tempel te
wijden.&rdquo;</p>

<p>»Offer liever een dier van deeg,&rdquo;<a name="FNanchor_105" id="FNanchor_105"></a><a href="#Footnote_105" class="fnanchor">105)</a> zeide de arts, »en wanneer
gij u dankbaar wilt toonen, geeft dan uw vader het geld,
opdat hij uw zwak dochtertje volgens mijn voorschrift voede en
verplege.&rdquo;</p>

<p>»Hm,&rdquo; bromde de soldaat, nam den buidel van zijn gordel,
woog dien met de hand en zeide, terwijl hij hem den Paraschiet
overhandigde: »Ik zou het toch verbrassen! Daar vader, neem
het geld voor de kleine en voor moeder.&rdquo;</p>

<p>Terwijl de oude aarzelend de hand uitstak naar het kostelijk
geschenk, bezon de soldaat zich en zeide, den buidel openende:
»Laat mij er toch eenige ringen uitnemen, want heden kan ik
nog niet op een droogje liggen. Ik heb een paar kameraden besteld
in den Rooden kroeg. Dat is ook voldoende voor morgen en overmorgen.
Zoo zal het goed zijn. Daar, neem het andere bagatel!&rdquo;</p>

<p>Nebsecht gaf den soldaat een teeken van goedkeuring; deze riep
echter, toen de Paraschiet uit dankbaarheid den arts de hand kuste:
»Maak me die kleine gezond, heilige vader! Met geschenken en
offers is het nu uit, want ik heb niets meer, maar hier zijn een
paar ijzeren vuisten en een borst als een vestingmuur! Als gij
eens hulp noodig hebt, laat mij dan roepen, en ik zal u tegen
twintig vijanden beschermen. Gij hebt mijn kind gered. Goed!
Leven om leven! Ik verklaar met mijn eigen bloed dat ik uw
schuldenaar ben. Dáar!&rdquo;</p>

<p>Onder het uitspreken dezer woorden had hij een dolkmes uit
zijn gordel getrokken. Hij gaf zich eene snede in den arm en liet
eenige droppels van zijn bloed vallen op een steen voor de voeten
van den arts. »Ziedaar,&rdquo; vervolgde hij, »dit is mijne schuldbekentenis!
Kaschta heeft zich tot uw schuldenaar verklaard en gij
kunt over zijn leven beschikken als over het uwe. Wat ik gezegd
heb, dat heb ik gezegd!&rdquo;</p>

<p>»Ik ben een man des vredes,&rdquo; stamelde Nebsecht, »en mijn
wit gewaad beschermt mij. Maar &mdash; ik geloof dat onze kranke
ontwaakt is.&rdquo;</p>

<p>De arts stond op en ging de hut binnen. Warda&rsquo;s lieve hoofdje
lag in den schoot harer grootmoeder, en hare groote blauwe
oogen keerden zich rustig naar den priester.</p>
<p><span class="pagenum"><a name="Page_148" id="Page_148">[148]</a></span></p>
<p>»Zij zou nu wel mogen opstaan en buiten komen,&rdquo; zeide de
oude. »Zij heeft lang en zacht geslapen.&rdquo;</p>

<p>De arts onderzocht haar pols en de wond, waarop groene bladeren
lagen, en zeide: »Voortreffelijk! Wie heeft u toch dit kruid
gegeven dat zulk eene genezende kracht bezit?&rdquo;</p>

<p>De Paraschiet werd verlegen en draalde met het antwoord.
Warda zeide echter zonder schroom: »De oude Hekt, die daar
ginds woont in het zwarte hol.&rdquo;</p>

<p>»De tooveres!&rdquo; prevelde de arts. »Wij zullen de bladeren toch
maar laten liggen; daar zij helpen, komt het er niet op aan vanwaar
zij komen.&rdquo;</p>

<p>»Hekt heeft ook de druppels geproefd, die gij haar geeft,&rdquo; zeide
de oude vrouw, »en toegestemd dat zij goed waren.&rdquo;</p>

<p>»Dan zijn wij over elkaar tevreden,&rdquo; gaf Nebsecht met een
schalksch lachje ten antwoord. »Meisje, wij zullen u nu naar
buiten dragen, want de lucht hier binnen is zoo zwaar als lood,
en uwe teedere longen hebben lichter voedsel noodig.&rdquo;</p>

<p>»Ja, laat mij in frisscher lucht,&rdquo; smeekte de kranke. »Het is
goed, dat gij dien andere niet weder hebt medegebracht, die mij
met zijne bezweringen zoo bang maakte.&rdquo;</p>

<p>»Gij meent den blinden Teta?&rdquo; hernam Nebsecht. »Die zal niet
terugkomen. Maar de jonge priester, die uw grootvader tot bedaren
bracht, toen hij de prinses terugwees, hij zal u bezoeken.
Hij is zoo vriendelijk, en gij moest, moest....&rdquo;</p>

<p>»Zal Pentaoer komen?&rdquo; vroeg het meisje levendig.</p>

<p>»Voor den middag. Maar hoe kent gij zijn naam?&rdquo;</p>

<p>»Ik ken hem,&rdquo; zeide Warda op een toon die geen twijfel
overliet.</p>

<p>De arts zag haar verwonderd aan en zeide: »Gij moogt niet
meer spreken, want uwe wangen gloeien, en de koorts mag niet
wederkeeren. Wij hebben eene tent voor u gereed gemaakt en
zullen u naar buiten dragen.&rdquo;</p>

<p>»Nog niet,&rdquo; bad het meisje. »Grootmoeder, maak mijn haar
wat op; het hangt zoo zwaar.&rdquo;</p>

<p>Dit zeggende greep zij zelve hare dikke roodblonde haren, en
trachtte ze met hare kleine handen te scheiden en te ontdoen van
de stroohalmen, die er in vast geraakt waren.</p>

<p>»Houd u toch stil,&rdquo; vermaande de arts.</p>

<p>»Het is zoo zwaar,&rdquo; zeide het meisje lachend, en toonde Nebsecht
den weelderigen rijkdom harer goudgele haren, als ware
zij met zulk een last verlegen. »Kom grootmoeder, help mij
toch!&rdquo;</p>

<p>De oude vrouw boog zich over het hoofd der kranke en haalde
voorzichtig een groven grijzen hoornen kam door hare lange lokken,
maakte zeer behoedzaam de stroohalmen los uit die gulden verwarring<span class="pagenum"><a name="Page_149" id="Page_149">[149]</a></span>
en legde ten laatste twee dichte glanzende vlechten over
de schouders harer kleindochter. Nebsecht wist, dat iedere beweging
de lijderes kwaad kon doen, en dit drong hem beiden dit
werk te verbieden. Doch zijne tong was als verlamd. Verbaasd,
onbeweeglijk en met blozende wangen stond hij tegenover het
meisje, en zijne blikken volgden met angstige opmerkzaamheid
elke beweging harer handen.</p>

<p>Zij gaf op hem echter geen acht. Toen de oude vrouw den
kam uit de hand legde, haalde Warda diep adem en vroeg:
»Grootmoeder, de spiegel!&rdquo;</p>

<p>De grijze pleegmoeder bracht een scherf van donker verglaasd
aardewerk. De kranke draaide de glanzige binnenzijde naar het
licht, staarde een oogenblik het onduidelijk spiegelbeeld aan en
zeide: »Ik heb in zoolang geen bloem gezien, grootmoeder!&rdquo;</p>

<p>»Wacht, mijn kind!&rdquo; zeide de oude, nam uit eene kan de roos
die de prinses Bent-Anat op de borst harer kleindochter had gelegd,
en stak haar die toe. Doch alvorens Warda haar grijpen
kon, vielen de verdorde bloemblaadjes uit elkander en op haar
neder. De arts bukte, raapte ze bij elkaar en gaf ze de kranke
in de hand.</p>

<p>»Wat zijt ge toch goed,&rdquo; zeide zij. »Ik heet Warda als deze
bloem, en ik houd zooveel van de rozen en van frissche lucht.
Kom, draag mij naar buiten.&rdquo;</p>

<p>Zoodra Nebsecht riep, trad de Paraschiet met zijn zoon de hut binnen;
beide droegen de lijderes buiten de deur en legden haar
onder de eenvoudige door hen gespannen tent. De voeten van den
soldaat knikten, toen hij den lichten last van zijn dochtertje in
zijne sterke handen hield, en hij haalde weder adem, zoodra zij
op de mat rustte.</p>

<p>»Wat is de hemel heerlijk blauw!&rdquo; zeide Warda. »En grootvader
heeft mijne granaatstruik begoten. Ja, dat dacht ik wel! &mdash; Ach,
daar zijn mijne duifjes ook, daar komen ze! Geef mij wat
graan in de hand, grootmoeder! &mdash; Wat zijn ze blijde!&rdquo;</p>

<p>De sierlijke vogeltjes, met zwarte ringen om den roodgrijzen
hals, klapwiekten zorgeloos om haar heen en pikten de graankorrels,
die zij spelende op hare lippen legde, van haar mondje weg.
Nebsecht zag dit tooneel met stille bewondering aan. Het was
hem alsof eene nieuwe wereld zich voor hem opende, als was er
een nieuw orgaan, dat hem tot hiertoe vreemd was gebleven, gewekt
in zijne borst. Zwijgend zette hij zich voor de hut neder en
teekende het beeld eener roos met een door hem opgenomen rietstaafje
in het zand.</p>

<p>Alles bleef stil in den omtrek, ook toen de duifjes de kranke
verlaten en het dak van de hut weder opgezocht hadden. Op eens
sloeg de hond van den Paraschiet aan; men hoorde voetstappen<span class="pagenum"><a name="Page_150" id="Page_150">[150]</a></span>
naderen. Warda richtte zich op en zeide: »Grootmoeder, de priester
Pentaoer!&rdquo;</p>

<p>»Wie zegt u dat?&rdquo; vroeg de oude.</p>

<p>»Ik weet het,&rdquo; antwoordde het meisje op stelligen toon. Weinige
oogenblikken later riep een heldere stem: »Heil u! Hoe gaat het
uwe kranke?&rdquo;</p>

<p>Weldra stond Pentaoer naast Warda, zich verheugende over
het gunstig bericht van den arts Nebsecht en het vriendelijk
gelaat van het meisje. Hij had bloemen in de hand, door eene
gelukkige jonkvrouw gelegd op het altaar der godin Hathor,
die hij sedert gisteren als priester diende. Hij overhandigde ze de
kranke, die ze blozend aannam en in de gevouwen handen vasthield.</p>

<p>»Dat zendt u de hooge godin, die ik thans dien,&rdquo; zeide Pentaoer,
»en zij zal u genezing schenken. Blijf haar gelijk! Gij
zijt als zij rein en lieflijk; moge ook verder uw handel met
den haren overeenstemmen. Gelijk de zon leven geeft aan den
nevelachtigen horizont, zoo brengt gij vreugde in deze donkere
hut. Bewaar uwe onschuld, en overal waar gij uwe schreden
richt zult gij liefde wekken, evenals er bloemen ontluiken op
elke plek, die Hathors gouden voet<a name="FNanchor_106" id="FNanchor_106"></a><a href="#Footnote_106" class="fnanchor">106)</a> betreedt. Haar zegen rust
op u!&rdquo;</p>

<p>Hij had de laatste woorden half tot het Paraschieten-paar, half
tot Warda gericht. Reeds maakte hij zich gereed om terug te keeren,
toen zich achter het maïs-stroo, dat dicht bij de tent van de
kranke lag, eene angstige kreet van een kind deed hooren. Spoedig
daarop kwam een knaapje te voorschijn, dat in de hoogopgeheven
hand een koek hield, door den hond, die het kind overigens
wel scheen te kennen, voor de helft afgebeten.</p>

<p>»Hoe komt gij hierheen, Scheraoe?&rdquo; vroeg de Paraschiet aan
het pruilende ongelukkige kind, dat door de oude Hekt tot een
dwerg werd misvormd.</p>

<p>»Ik wilde,&rdquo; zeide de kleine al snikkende, »ik wilde Warda de
koek brengen. Zij is ziek en ik had zooveel....&rdquo;</p>

<p>»Arm kind,&rdquo; haastte de Paraschiet zich te zeggen, terwijl hij
het haar van den kleine streelde. »Daar, geef het aan Warda.&rdquo;
Scheraoe naderde de lijderes, knielde naast haar neer en fluisterde
met van blijdschap stralende oogen: »Toe neem het! De koek is
goed en zeer zoet, en wanneer ik er weder een krijg en Hekt laat
mij vrij, dan breng ik die naar u.&rdquo;</p>

<p>»Ik dank u beste Scheraoe,&rdquo; antwoordde Warda en gaf den<span class="pagenum"><a name="Page_151" id="Page_151">[151]</a></span>
knaap een kus. Toen richtte zij zich tot Pentaoer en zeide: »Sedert
weken heeft hij niets gehad dan papyrus-merg<a name="FNanchor_107" id="FNanchor_107"></a><a href="#Footnote_107" class="fnanchor">107)</a> en lotus-brood<a name="FNanchor_108" id="FNanchor_108"></a><a href="#Footnote_108" class="fnanchor">108)</a>,
en nu brengt hij mij den koek, die moeder gisteren
de oude Hekt mede naar huis gaf.&rdquo;</p>

<p>Het knaapje bloosde tot over de ooren en stamelde: »Hij is
nog maar half, en toch heb ik hem niet aangeroerd; uw hond
beet dit stuk hier af, en dáar.&rdquo; Het kind raakte even met zijn
vinger de honig aan en bracht dien aan zijne lippen. »Ik zat
reeds lang achter het stroo te wachten, want ik durfde niet voor
die vreemde heeren daar.&rdquo; Hij wees daarbij op den arts en
Pentaoer, en zeide daarop: »Maar nu moet ik naar huis.&rdquo;</p>

<p>Toen het kind wilde heengaan, hield Pentaoer het tegen,
pakte het op, wiegde het op zijne armen en zeide, zich daarbij
tot den arts wendende: »Zij waren wel wijs, die Horus, den god
die het goede doet zegepralen over het kwade en het reine over
het onreine, de gestalte van een kind hebben gegeven. Wees
gezegend, mijn kleine vriend, blijf goed en geef maar altijd het
uwe weg om anderen gelukkig te maken. Uw huis zal daardoor
niet rijk worden maar uw hart des te rijker!&rdquo;</p>

<p>Scheraoe drong zich tegen den priester aan en onwillekeurig
verhief zich daarbij zijne kleine hand, om Pentaoers wangen te
streelen. Een ongekend gevoel van teederheid welde in hem op,
en het was hem al moest hij zijne armpjes om &rsquo;s dichters hals
slaan en aan diens borst uitweenen. Pentaoer zette hem weer
op den grond en hij trippelde het dal in. Daar bleef hij staan.
De zon had bijna haar middaghoogte bereikt en vóor dien tijd
moest hij weder in het hol van de tooveres en tusschen de
planken terug. Hij had zoo gaarne verder gegaan tot aan het
graf, dat voor den koning werd aangelegd. Dicht bij de poort
ervan stond een schutdak van palmtakken, waaronder de beeldhouwer
Bataoe, een hoogbejaarde grijsaard, gewoonlijk rustte.
De oude man was doof, maar hij werd te recht voor den eersten
kunstenaar van zijn tijd gehouden. Hij was de ontwerper van
de voortreffelijke afbeeldingen en de rijen hiëroglyphen op de<span class="pagenum"><a name="Page_152" id="Page_152">[152]</a></span>
praalgebouwen van Seti te Abydus en te Thebe, alsmede van
die in het graf van genoemden vorst. Thans hield hij zich bezig
met de versiering van de wanden van Ramses&rsquo; groeve.</p>

<p>Dikwijls was Scheraoe in zijne nabijheid geslopen, had hij aandachtig
gekeken naar het werk van den beeldhouwer en dan zelf
beproefd, of hij uit een stukje klei ook dierlijke en menschelijke
figuren kon maken. Eens had de grijsaard hem opgemerkt, hem
zwijgend zijn knutselwerk uit de hand genomen, en het daarna
teruggeven met een goedkeurend lachje. Sedert was er tusschen
deze twee eene eigenaardige betrekking ontstaan. Scheraoe kreeg
vergunning zich naast den beeldhouwer neer te zetten en de
door hem voltooide beeldwerken na te volgen. Geen woord werd
daarbij gewisseld, doch de doove grijsaard vernietigde nu eens
het werk van den knaap, dan weder verbeterde hij het met een
enkelen vingerdruk, en niet zelden gaf hij met een lachje zijn
bijval te kennen. Zoo vaak de kleine uitbleef, werd hij werkelijk
door zijn leermeester gemist, en het waren Scheraoe&rsquo;s heerlijkste
uren, die hij aan de zijde van Bataoe mocht doorleven. Het
stond hem ook vrij klei mede naar huis te nemen, waar hij
achter den rug van de oude Hekt menig beeldje vormde, dat
echter na de voltooiing terstond werd vernietigd. Als hij op zijn
martelbed lag, beproefde hij met zijne ongebonden handjes de
verschillende gestalten na te maken, die er in zijne verbeelding
leefden. Onder deze scheppenden kunstenaarsarbeid vergat hij
het tegenwoordige, en zijn bitter lot kreeg althans een bijsmaak
van zoet geluk.</p>

<p>Heden was het zoo laat geworden, dat hij zijn bezoek aan het
Ramses-graf moest opgeven. Nog eenmaal keerde hij zich om
naar de hut, en toen liep hij op een drafje naar het zwarte hol.</p>

<div class="footnotes">

<div class="footnote">
<p><a name="Footnote_105" id="Footnote_105"></a><a href="#FNanchor_105"><span class="label">105)</span></a> Bij de feesten van Selene (Egyptisch Nechebt) werden zwijnen geofferd.
Herodotus zegt (II, 47): &bdquo;De onbemiddelden bakken uit armoede zwijnen
van tarwedeeg, en brengen die ten offer.&rdquo; Op de gedenkteekenen vindt men
zulk gebak afgebeeld, in allerlei gedaanten van dieren.</p>
</div>

<div class="footnote">
<p><a name="Footnote_106" id="Footnote_106"></a><a href="#FNanchor_106"><span class="label">106)</span></a> Hathor wordt meermalen, bijv. te Dendera de &bdquo;gouden&rdquo; genaamd.
Deze godin heeft veel overeenkomst met de &bdquo;Gouden Aphrodite.&rdquo;</p>
</div>

<div class="footnote">
<p><a name="Footnote_107" id="Footnote_107"></a><a href="#FNanchor_107"><span class="label">107)</span></a> Volgens Herodotus II, 92, Diodorus I, 80 en Plinius XIII, 10, aten
de Egyptenaars het beneden deel van den papyrus-stengel, d. w. z. het
merg dezer plant, en wel het liefst op den oven geroosterd.</p>
</div>

<div class="footnote">
<p><a name="Footnote_108" id="Footnote_108"></a><a href="#FNanchor_108"><span class="label">108)</span></a> &bdquo;Zij stooten de kern van den lotus, die uiterlijk gelijkt op een maankop,
fijn en bakken daarvan brood&rdquo; (Herodotus II, 92). Daar, zooals de gedenkteekenen
ons leeren, de lotus-planten in overgroote menigte op het water en
de papyrus-struiken aan den Nijloever wiesen, is de opteekening van Diodorus
dat, namelijk een kind, tot het volwassen is, zijne ouders niet meer dan
20 drachmen (ongeveer 9 gulden) heeft gekost, wel te gelooven. Het is
zeker vreemd, dat ondanks de nuttigheid van beide planten, met name van
den papyrus, de eene zoowel als de andere in Egypte niet meer vóorkomen.</p>
</div></div>

<hr class="l1" />

<p><span class="pagenum"><a name="Page_153" id="Page_153">[153]</a></span></p>


<h3><a name="I_14" id="I_14"></a>VEERTIENDE HOOFDSTUK.</h3>

<hr class="l4" />

<p>Ook Pentaoer had weldra de hut van den Paraschiet verlaten.
Peinzend sloeg hij het bergpad in, dat naar den tempel<a name="FNanchor_109" id="FNanchor_109"></a><a href="#Footnote_109" class="fnanchor">109)</a> leidde,
waarover Ameni hem het bestuur had opgedragen. Hij zag alles
behalve verkwikkelijke, ja donkere uren naderen. Het heiligdom,
aan zijne zorg toevertrouwd, was door koningin Hatasoe<a name="FNanchor_110" id="FNanchor_110"></a><a href="#Footnote_110" class="fnanchor">110)</a>, die
tot de onttroonde dynastie behoorde, gewijd aan hare eigene nagedachtenis
en aan de godin Hathor. De priesters die het bedienden,
waren in het bezit van bijzondere, bij gezegelde oorkonden
gewaarborgde privilegiën, die tot hiertoe streng ontzien werden.
Hunne waardigheid was erfelijk, en ging dus over van den vader
op den zoon; ook mochten zij uit hun eigen midden een hoofd
kiezen. Roeï, die thans deze waardigheid bekleedde, was doodelijk
ziek, en Ameni, wien het oppertoezicht over deze priesters toekwam,
had, zonder hen te raadplegen, hun den jongen Pentaoer
als plaatsvervanger toegezonden. Zij ontvingen den indringer met
tegenzin en sloten zich vast aaneen, toen hun bleek dat hij voornemens
was zijne taak ernstig op te nemen en vele onder hen
bestaande misbruiken af te schaffen. Zij hadden de begroeting
van de opgaande zon aan de tempeldienaars opgedragen; Pentaoer
verlangde echter, dat ten minste de jongeren onder hen aan het<span class="pagenum"><a name="Page_154" id="Page_154">[154]</a></span>
gezang van de morgenhymne zouden deelnemen, terwijl hijzelf
de koren bestuurde. Tot hiertoe hadden zij handel gedreven met
de rijke op het altaar der goden neergelegde offers, doch hun
nieuwe meester verzette zich tegen deze onbetamelijke handelwijs,
alsmede tegen de afpersingen, waaraan zij zich schuldig maakten
ten opzichte van beangstigde vrouwen, die den tempel van
Hathor in grooter getal bezochten dan eenig ander heiligdom.</p>

<p>De dichter, in het Seti-huis opgevoed tot zelfbeheersching,
orde, stiptheid en reinheid van zeden, diep doorgedrongen van de
beteekenis der priesterlijke waardigheid, en gewoon, met bijzonderen
ijver te velde te trekken, tegen traagheid van lichaam en
geest, had een walg van dat luie lekkere leven en de bedriegerijen
dergenen, die onder hem gesteld waren. Hij besloot daarom met
te grooter ijver hier een nieuw leven te wekken, sedert de dag
van gisteren hem een diepen blik had doen slaan in de ellende
en de zorgen van het menschelijk leven. De overtuiging dat de
trage priesterschaar, die hem gehoorzamen moest, geroepen was
troostrijken balsem te gieten in duizend beknelde harten, ontelbare
tranen te drogen en aan het dorre hout der vertwijfeling
het frissche groen der hoop te doen ontspruiten, drong hem
krachtig door te tasten. Gisteren had hij gezien, hoe zijne onderhoorigen
de klachten van eene verlatene, van een bedrogen
meisje, van eene vrouw, die den kinderzegen, haar tot dusver
ontzegd, kwam afbidden, van een zorgvolle moeder en eene
eenzame weduwe, met koele onverschilligheid hadden aangehoord.
Zij bleken op niets anders bedacht te zijn dan om het leed van
anderen winstgevend te maken voor de godin Hathor, of liever,
om geschenken af te persen ten behoeve van hun eigen zak
en hun eigen buik.</p>

<p>Thans naderde hij weder het tooneel zijner nieuwe werkzaamheid.
Dáar lag het eerwaardig heiligdom, uit het dal in
vier terrassen statig oprijzende, aan de westzijde geleund tegen den
halfronden hemelhoogen wand van het steile geelachtige kalkgebergte;
daar lag het zoo regelmatig en eigenaardig afgedeeld. Op
den met zorg gevoegden onderbouw prijkten reusachtige in den
steen uitgehouwen sperwers, met het teeken des levens. Zij
waren eene symbolische voorstelling van Horus, den zoon der
godin, die al wat verwelkt op nieuw doet bloeien, al het stervende
weder doet opstaan. Op elk terras verhief zich eene naar
het oosten geopende overdekte ruimte, elk met twee en twintig
zuilen in ouden stijl<a name="FNanchor_111" id="FNanchor_111"></a><a href="#Footnote_111" class="fnanchor">111)</a>. De schoone schilderwerken en opschriften<span class="pagenum"><a name="Page_155" id="Page_155">[155]</a></span>
in fijn beeldhouwwerk op de achterwanden, verkondigde aan de
nakomelingschap wat groote dingen Hatasoe met hulp der goden
van Thebe had gedaan. Dáar zag men de schepen, die zij naar
Poent<a name="FNanchor_112" id="FNanchor_112"></a><a href="#Footnote_112" class="fnanchor">112)</a> had gezonden, om Egypte te verrijken met de schatten
van het oosten. Dáar waren de naar Thebe overgebrachte wonderen
van Arabië te zien. Dáar kon men de afbeeldingen vinden
van de huizen<a name="FNanchor_113" id="FNanchor_113"></a><a href="#Footnote_113" class="fnanchor">113)</a> der bewoners van het wierookland, en alle
visschen van de Roode zee in scherpe en karakteristieke omtrekken<a name="FNanchor_114" id="FNanchor_114"></a><a href="#Footnote_114" class="fnanchor">114)</a>.
Op het derde en vierde terras bevonden zich kleinere
door Hatasoe en hare broeders Thotmes II en III aangelegde
vertrekken, die tegen de rotsen waren aangebouwd, en waartoe
poorten van graniet den toegang verleenden. Daar moesten de
reinigingen volbracht, de standbeelden der godin vereerd, aan
de schim der koningin geofferd en van bevoorrechte smeekelingen
de biecht gehoord worden. In een zijgebouw werd de heilige
koe der godin verpleegd.</p>

<p>Toen Pentaoer aan den hoofdpoort van den terrassentempel
was gekomen, moest hij getuige zijn van een schouwspel, dat
hem met verontwaardiging vervulde. Eene vrouw wenschte den
voorhof binnengelaten te worden, om aan het altaar der godin
te bidden voor haar man, die ernstig ziek was. Doch de dikke
portier wees haar met ruwe woorden af. »Daar staat het,&rdquo; zeide
hij, wijzende op het opschrift boven de poort; »de reine alleen
mag zijn voet over dezen drempel zetten, en men kan slechts
rein worden door het bewierooken.&rdquo;</p>

<p>»Slinger dan het wierookvat,&rdquo; bad de vrouw, »en neem daarvoor
dezen zilverring. Ik heb niet meer.&rdquo;</p>

<p>»Eén zilverring?&rdquo; riep de portier verbaasd. »Zal de godin om
uwentwil armoe lijden? de anta-korrels<a name="FNanchor_115" id="FNanchor_115"></a><a href="#Footnote_115" class="fnanchor">115)</a>, die wij voor de reiniging
noodig hebben, kosten wel tienmaal meer.&rdquo;</p>

<p>»Maar ik bezit niets meer,&rdquo; herhaalde de vrouw. »Mijn man,
waarvoor ik kom bidden, is ziek. Hij kan niet werken, en mijne
kinderen....&rdquo;</p>

<p><span class="pagenum"><a name="Page_156" id="Page_156">[156]</a></span></p>

<p>»Die wilt gij zeker vetmesten, en daarom der godin onthouden
wat haar toekomt,&rdquo; sprak de portier. »Komaan, drie ringen,
of ik sluit de poort.&rdquo;</p>

<p>»Wees barmhartig!&rdquo; hernam de vrouw weenend. »Wat moet
er van ons worden, wanneer Hathor mijn man niet bijstaat?&rdquo;</p>

<p>»Moet onze godin hem een geneesmiddel geven?&rdquo; vroeg de
portier. »Waarlijk zij heeft wel wat anders te doen dan kranke
hongerlijders beter te maken. Dat behoort ook niet tot haar ambt.
Ga naar Imhotep<a name="FNanchor_116" id="FNanchor_116"></a><a href="#Footnote_116" class="fnanchor">116)</a>, of naar Choensoe den plannenmaker<a name="FNanchor_117" id="FNanchor_117"></a><a href="#Footnote_117" class="fnanchor">117)</a> of
tot den grooten Techoeti zelven; zij zijn het die kranken helpen.
Hier houdt men zich niet op met kwakzalverij.&rdquo;</p>

<p>»Ik verlang niet anders dan troost in mijn kommer,&rdquo; snikte
de vrouw.</p>

<p>»Troost?&rdquo; zeide de portier lachend, terwijl hij de vrouw, die
er nog jong en frisch uitzag, met zijne blikken opnam. »Die
kunt gij goedkooper krijgen!&rdquo;</p>

<p>De vrouw werd doodsbleek en sloeg den portier, die zijn hand
naar haar uitstrekte, terug. Op dit oogenblik trad Pentaoer
gloeiend van verontwaardiging tusschen beiden. Zegenend breidde
hij zijne handen uit over het hoofd der vrouw, die zich diep
voor hem boog en zeide: »Wie de godheid uit den diepsten
grond des harten aanroept, dien is zij nabij. Gij zijt rein.
Treedt den voorhof binnen!&rdquo;</p>

<p>Zoodra zij in den tempel verdwenen was, richtte de priester
zich tot den portier en zeide: »Zóo dient gij de godheid dus;
maakt gij zóo misbruik van den nood der beklemde gemoederen?
Geef over de sleutels van deze poort! Dit ambt is u ontnomen,
en morgen reeds gaat gij naar buiten op de weide, om de ganzen
van Hathor te hoeden.&rdquo;</p>

<p>De portier wierp zich onder een vreeselijk misbaar op de
knieën, maar Pentaoer keerde hem den rug toe, trad het heiligdom<span class="pagenum"><a name="Page_157" id="Page_157">[157]</a></span>
binnen en ging den trap op, die naar zijne op het
hoogste terras gelegene woning leidde. Eenige priesters, die hij
tegenkwam, draaiden zich om; anderen keken voor zich, hoorbaar
smakkende en kauwende, en deden alsof zij hem niet zagen.
Zij hadden een complot gemaakt en het stellig besluit genomen,
zich tegen elken prijs van den lastigen indringer te
ontslaan. Toen Pentaoer het vertrek had bereikt, dat voor zijn
zieken voorganger met zooveel weelde was gemeubeld, deed
hij zijn nieuw ambtsgewaad aan, en kon niet nalaten onder
smartelijke gewaarwordingen eene vergelijking te maken tusschen
voorheen en thans. Tot welk eene verwisseling had Ameni
hem gedoemd! Hier vond hij niet anders dan stompheid en
weerzin, waarheen hij ook de blikken richtte, terwijl honderd
knapen hem tegemoet ijlden en uit genegenheid aan zijn kleed
hingen, wanneer hij door de hoven van het Seti-huis wandelde.
Door grooten en kleinen geëerd, vond daar elk zijner woorden
een plaats, en wanneer hij dag aan dag zijne denkbeelden uitsprak,
ontving hij ze in ernstige gesprekken met zijne metgezellen en
kweekelingen gelouterd terug, en legde zoo schatten op voor zijn
innerlijk leven. »Het vreemde,&rdquo; zeide hij tot zichzelf, »is vaak het
aantrekkelijkste. En toch: hoe zwaar valt het te missen, waaraan
men gewoon is.&rdquo;</p>

<p>Pentaoer doorleefde weder in de verbeelding de gebeurtenissen
van de laatste dagen. Het beeld van Bent-Anat stond hem
levendig voor den geest, en nam steeds duidelijker en bekoorlijker
vormen aan. Zijn hart begon harder te kloppen en het
bloed stroomde sneller door zijne aderen. Hij verborg zijn aangezicht
in zijne handen en herdacht elk harer blikken en ieder
woord van hare lippen. »U volg ik gaarne,&rdquo; had zij hem
vóor de hut van den Paraschiet gezegd. Nu vroeg hij zichzelven
af, of hij nog waardig was haar leidsman te zijn. Wel
is waar was hij alle perken te buiten gegaan, maar niet om het
huis, dat hem dierbaar was, te benadeelen, maar om nieuw
licht binnen te laten in zijne sombere ruimte. »Te doen, wat
wij na ernstig nadenken als recht beschouwen,&rdquo; zeide hij tot
zichzelf, »kan strafbaar schijnen voor de menschen, maar is het
niet voor God.&rdquo; Hij voelde zijn borst verruimd en trad naar buiten
op het terras, met opgeheven hoofd en den vasten wil, hier
niet alleen zelf te doen wat recht is, maar ook voor recht en billijkheid
een zetel op te richten. »Wij menschen,&rdquo; dacht hij, »veroorzaken
reeds smart bij onze intrede in de wereld, en wederom
droefheid wanneer wij haar verlaten. Derhalve zijn wij verplicht
in den tijd die daar tusschen ligt het lijden te onderdrukken en
vreugde te zaaien. Hier zijn vele tranen te drogen. Welaan dan,
aan &rsquo;t werk.&rdquo;</p>

<p><span class="pagenum"><a name="Page_158" id="Page_158">[158]</a></span></p>

<p>De dichter vond niemand van zijne onderhoorigen op de bovenste
terrassen. Alle priesters waren vereenigd in den tempelvoorhof, en
luisterden naar het verhaal van den portier, in wiens wrok zij
deelden. Hij wist op wien zij het gemunt hadden. Daarom ging
hij met vasten tred naar hen toe en zeide: »Ik heb dezen man
uit ons midden gebannen, omdat hij ons tot schande maakt. Morgen
verlaat hij den tempel.&rdquo;</p>

<p>»Ik ga dadelijk,&rdquo; antwoordde de portier op hoogen toon, »en
zal overeenkomstig den last dezer heilige vaders,&rdquo; &mdash; en de
blik dien hij daarbij op de priesters sloeg, toonde duidelijk dat
zij het eens waren, »den opperpriester Ameni vragen, of het
in het vervolg ook onreinen zal vrijstaan dit heiligdom te betreden.&rdquo;</p>

<p>Reeds naderde hij de poort; Pentaoer trad hem echter in den
weg en zeide op beslisten toon: »Gij blijft hier en zult morgen,
overmorgen en altijd de ganzen hoeden, tot het mij zal goeddunken
u vergiffenis te schenken.&rdquo;</p>

<p>De portier zag de priesters aan, maar geen hunner bewoog
zich. »Ga terug in uw vertrek!&rdquo; riep de dichter op hem toetredende.</p>

<p>De portier gehoorzaamde. Pentaoer sloot de deur van de kleine
kamer, gaf den sleutel aan een tempeldienaar en zeide: »Gij verricht
zijn dienst, bewaakt den man, wanneer hij ontvlucht dan
volgt gij hem morgen achter de ganzen. Ziet mijne vrienden, hoevele
biddende daar voor onze altaren knielen; gaat heen en doet
wat uw ambt is. Ik wacht in de biechtzaal om klachten te vernemen
en te troosten.&rdquo;</p>

<p>De priesters gingen uit elkaar, allen naar de offeranden.
Pentaoer besteeg opnieuw de trap, en nam plaats in de smalle
door een voorhangsel afgeslotene biechtkamer, op welker wanden
eene voorstelling was te zien van Hatasoe, die uit den uier van de
Hathor-koe<a name="FNanchor_118" id="FNanchor_118"></a><a href="#Footnote_118" class="fnanchor">118)</a> de melk des eeuwigen levens ontving. Nauwelijks
had hij zich daar neergezet, of een Neokore<a name="FNanchor_119" id="FNanchor_119"></a><a href="#Footnote_119" class="fnanchor">119)</a> kondigde hem de
komst aan van eene aanzienlijke gesluierde vrouw. Ook de dragers
van haar draagstoel hadden het hoofd geheel bedekt. Zij
verlangde in het biechtvertrek gebracht te worden. De dienaars
overhandigden Pentaoer een bewijs, waardoor de opperpriester
van den grooten Amon-tempel aan de overzijde van den Nijl,
haar het voorrecht toekende met de Rechioe<a name="FNanchor_120" id="FNanchor_120"></a><a href="#Footnote_120" class="fnanchor">120)</a> het binnenste<span class="pagenum"><a name="Page_159" id="Page_159">[159]</a></span>
van den tempel te betreden en met alle priesters, ja zelfs met
den hoogsten onder de ingewijden te verkeeren.</p>

<p>De dichter trok zich achter een voorhangsel terug en verwachtte
de vreemdelinge met eene onrust, die hemzelf te meer
bevreemden moest, naarmate hij zich dikwijls in dergelijke omstandigheden
had bevonden. Ameni had zelfs de voornaamste
onder de grootwaardigheidsbekleeders aan hem overgelaten, wanneer
zij zich naar het Seti-huis begaven, om daar hunne droomen
te doen uitleggen. Eene hooge vrouwengestalte betrad het
stille koele steenen vertrek, zonk op de knieën neder en bad
lang en geheel in zichzelve gekeerd voor het beeld van Hathor.
Ook Pentaoer hief, zonder door iemand gezien te worden, zijne
handen op, en richtte zich met geestdrift tot den geest die het
heelal vervult, met de bede om kracht en reinheid. Toen hij
zijne armen liet nederzinken, hief de vrouw haar hoofd op. Het
was alsof de gebeden van beiden zich vereenigd hadden om
gemeenschappelijk ten hemel te stijgen. Nu stond de onbekende
op en liet haar sluier vallen.</p>

<p>Het was Bent-Anat.</p>

<p>Zij had in de onrust harer ziel de godin Hathor opgezocht,
die den harteslag der vrouwen regelde en de draden weefde,
die man en vrouw verbonden. »Hooge vorstin des hemels, veelnamige
en schoone van aangezicht,&rdquo; begon zij overluid te bidden,
»gouden Hathor, gij die de smart kent en de vreugde, het
tegenwoordige en de toekomst, nader tot uw kind en leid den
geest uws dienaars, dat hij mij rade! &mdash; Ik ben de dochter
eens vaders, die groot is en edel en waarachtig als een der goden.
Hij raadt mij, zonder mij te dwingen, een man te volgen, dien
ik nimmer zal kunnen liefhebben. Doch ik heb op mijn weg
een man ontmoet, eenvoudig van geboorte, maar groot van geest
en gaven....&rdquo;</p>

<p>Tot hiertoe had Pentaoer, niet in staat een woord te spreken,
de prinses aangehoord. Zou hij verborgen blijven en haar geheim
afluisteren, of zou hij te voorschijn komen en zich aan haar vertoonen?
Zijn trots riep luide in zijn binnenste: »Thans noemt
zij uw naam, gij zijt de uitverkorene boven alle schoonen en
grooten.&rdquo; Maar eene andere stem, waarnaar hij zich door menige
zelfbeproeving gewend had te luisteren, verhief zich en zeide:
»Laat de onwetende niets zeggen, waarover de wetende zich zou
moeten schamen.&rdquo; Blozende voor die stem, schoof hij het voorhangsel
open en trad Bent-Anat te gemoet.</p>

<p>De prinses week verschrikt terug en vroeg: »Zijt gij Pentaoer,
of een der hemelsche goden!&rdquo;</p>

<p>»Ik ben Pentaoer,&rdquo; zeide hij met vaste stem, »een mensch met
al de zwakheden van mijn geslacht, maar met den wil om het<span class="pagenum"><a name="Page_160" id="Page_160">[160]</a></span>
goede te doen. Verwijl hier en stort uw hart uit voor onze
godin; mijn gansche leven zal een gebed zijn voor u!&rdquo;</p>

<p>Hij zag haar hierbij met heldere oogen aan, en keerde zich
daarop, zoo snel alsof hij een gevaar te ontwijken had, naar den
uitgang van het biecht vertrek.</p>

<p>Bent-Anat riep hem bij zijn naam, en hij stond stil. »De
dochter van Ramses,&rdquo; zeide zij, »behoeft hare verschijning aan
deze plaats niet te rechtvaardigen. Maar de jonkvrouw Bent-Anat,&rdquo;
en bij deze woorden bloosde zij, »vermoedde in plaats
van u, den ouden Roeï hier te vinden, en zij verlangde zijn
raad. Laat mij thans bidden!&rdquo;</p>

<p>Bent-Anat zonk op de knieën en Pentaoer trad naar buiten.
Toen ook de prinses de biechtkamer weder verlaten had, lieten
zich aan de zuidzijde van het terras waarop zij stond, luide
stemmen hooren. Zij vloog naar de borstwering. »Heil Pentaoer!&rdquo;
klonk het van beneden. De dichter liep insgelijks toe en
plaatste zich naast de koningsdochter. Beiden zagen neder in
het dal en werden door allen gezien.</p>

<p>»Heil Pentaoer!&rdquo; klonk het nu nog eens zoo luide. »Heil onzen
leermeester! Keer terug in het Seti-huis. Weg met de vervolgers
van Pentaoer! Weg met onze onderdrukkers!&rdquo;</p>

<p>Aan het hoofd der jongelieden, die, zoodra zij vernomen hadden
waarheen de dichter gebannen was, uit het Seti-huis gevlucht
waren, om hem te zeggen dat zij hem bleven aanhangen, stond
de prins Rameri. Zegepralend wuifde hij zijne zuster toe. De
jonge Anana, mede een der aanvoerders, trad vooruit, om in eene
plechtige en goed bestudeerde aanspraak den vereerden meester
mede te deelen, dat zij, ingeval Ameni weigeren mocht hem in
het Seti-huis terug te roepen, besloten waren hunne vaders te
verzoeken hen naar eene andere school over te plaatsen.</p>

<p>De jeugdige geleerde sprak goed en Bent-Anat volgde niet
zonder bijval zijne rede. Pentaoer echter fronste al meer en
meer het voorhoofd, en eer zijn geliefkoosde leerling zijne toespraak
ten einde had gebracht, viel hij hem in de rede met
ernstige woorden. Eerst wees hij den lof hem toegebracht af,
daarna sprak hij zijn ongenoegen uit over hunne daad. Doch
hoe luide hij ook zijne stem verhief, er lag in zijne taal geen
toorn maar veeleer smart. »Waarlijk,&rdquo; zoo besloot hij, »ik zou
mij beklagen over elk woord, weleer tot u gesproken, wanneer
het uw moed versterkte tot zulk eene onbezonnen daad. Gij
zijt in paleizen geboren; leert gehoorzamen, opdat gij later zult
kunnen bevelen. Terug naar de school! &mdash; Talmt gij nog? Dan
treed ik u met mijne wachters tegemoet, en drijf u, die mij en
uzelven door zulke bewijzen van liefde weinig eer aandoet, naar
de school terug, waar gij tehuis behoort!&rdquo;</p>

<p><span class="pagenum"><a name="Page_161" id="Page_161">[161]</a></span></p>

<p>De leerlingen waagden geen tegenspraak, maar verbluft en
ontnuchterd keerden zij zich om.</p>

<p>Bent-Anat sloeg de oogen neder, toen zij den blik opving
van haren schouderophalenden broeder, en zag half schuw, half
met hoogachting naar den dichter. Doch weldra werd hare aandacht
weder naar de vlakte getrokken. Want dichte stofwolken
verhieven zich; het getrappel van hoeven en het geratel van
wielen liet zich hooren en op hetzelfde oogenblik hielden de
wagen van Septah, de overste der Horoscopen, en een voertuig
met zwaar gewapende veiligheidswachters van het Seti-huis bij
het terras stil. De ijverige grijsaard sprong haastig op den grond,
riep de bende ontvloden jongelingen eenige strenge woorden toe,
gaf de manschappen van de wacht bevel ze naar de school terug
te brengen, en ijlde haastig als een jonkman naar de tempelpoort.
De priesters ontvingen hem daar met diepen eerbied, en
droegen hem terstond hunne klachten voor. Hij hoorde ze met
welgevallen aan, liet hen echter niet uitspreken, maar steeg snel
hoewel met inspanning de trappen op.</p>

<p>Daar kwam Bent-Anat hem tegemoet. De prinses voelde, dat
zij zich, als de Horoscoop haar herkende, aan berisping en verkeerde
vermoedens zou bloot stellen. Reeds strekte hare hand
zich uit naar den dichten sluier, doch zij trok dien dadelijk terug,
zag den oude met kalme waardigheid in de oogen, weerstond
zijn toornigen blik en ging hem trotsch voorbij. De Horoscoop
boog, zonder haar te zegenen, en beval Pentaoer, dien hij op het
tweede terras aantrof, alle smeekelingen den tempel te doen verlaten.
Dit was in weinige minuten afgeloopen en de priesters waren
getuigen van een pijnlijk tooneel, zooals zich sedert jaren in dit
stille heiligdom niet had voorgedaan.</p>

<p>De eerste der Horoscopen van het Seti-huis was een der
ergste tegenstanders van den zoo vroeg in de mysteriën ingewijden
dichter, wiens vermetele geest niet zelden aan de oude inzettingen
tornde, terwijl de ijverige grijsaard van der jeugd af aan
uit overtuiging had gearbeid om ze te bevestigen. De ergerlijke
gebeurtenissen, waarvan hij in het Seti-huis en weinige oogenblikken
geleden hier getuige was geweest, hield hij voor de
gevolgen van de teugelloosheid van een verdoolden fantast, en
onder harde woorden stelde hij Pentaoer verantwoordelijk voor
den opstand der kweekelingen. »Gelijk onze knapen,&rdquo; riep hij,
»hebt gij ook de dochter van Ramses verleid. De onreinheid is
nog niet van haar weggenomen, en toch lokt gij haar tot eene
samenkomst, niet in het vreemdenkwartier, maar in het heilige
huis dezer reine godin!&rdquo;</p>

<p>Onverdiende lof kan zwakken in gevaar brengen, eene onrechtvaardige
berisping ook sterken van den goeden weg afleiden.<span class="pagenum"><a name="Page_162" id="Page_162">[162]</a></span>
Pentaoer wees de verwijten van den grijsaard vol toorn
van zich af, noemde ze een man van zulk een leeftijd, stand
en naam onwaardig, en opdat zijne verbolgenheid hem niet
overmeesteren zou, keerde hij Septah den rug toe. Doch de Horoscoop
beval hem te blijven, en verhoorde in zijne tegenwoordigheid
de priesters, die eenstemmig den dichter beschuldigden,
dat hij, behalve Bent-Anat, nog eene andere onreine vrouw in
den tempel gebracht en den portier, die zich tegen zulk eene
heiligschennis verzette, afgezet en in de gevangenis geworpen
had. De Horoscoop beval den mishandelde te bevrijden. Doch
Pentaoer verzette zich tegen dezen last, deed zijn recht om hier
te bevelen gelden, en eischte met bevende stem, dat de Horoscoop
den tempel zou verlaten. Daarop toonde Septah Ameni&rsquo;s ring,
waarmede de opperpriester hem, zoolang hij zich in Thebe ophield,
tot zijn gevolmachtigde had gemaakt, ontzette den dichter van
zijne waardigheid, beval hem echter tot nader order het heiligdom
niet te verlaten, en verliet toen den Hatasoe-tempel.</p>

<p>Pentaoer had zich voor den ring zijns meesters zwijgend gebogen
en zich toen teruggetrokken in de biechtkamer, waarin
hij Bent-Anat had ontmoet. Hij was in zijne overtuiging geschokt;
zijne gedachten kruisten, zijne gevoelens bestreden elkander.
Hij huiverde, en toen de schaterlach der priesters en van
den portier, die zich vroolijk maakten over hunne gemakkelijke
overwinning, tot zijn oor doordrong, kromp hij ineen als een
onteerde, die zijn brandmerk in den spiegel ziet. Maar langzamerhand
kwam hij weder tot zichzelf en begon het op te klaren
in zijne ziel. Toen hij het stille biechtvertrek verliet om naar het
oosten te zien, waar zich aan genen oever van den Nijl het
paleis verhief, waarin Bent-Anat haar verblijf hield, toen voelde
hij eene diepe verachting voor zijne vijanden en doortintelde hem
het trotsch gevoel zijner mannelijke kracht. Hij kon het zich niet
verhelen, dat hij vijanden had, dat een tijdperk van strijd voor
hem was aangebroken. Doch hij zag dien tegemoet als een jonge
held den morgen van den dag, waarop hij voor het eerst slag
zal leveren.</p>

<div class="footnotes">

<div class="footnote">
<p><a name="Footnote_109" id="Footnote_109"></a><a href="#FNanchor_109"><span class="label">109)</span></a> Deze tempel is betrekkelijk goed bewaard gebleven. In Dümichen&rsquo;s
<cite>Flotte einer aegyptischen Königin</cite> zijn de belangrijkste voorstellingen,
die men daar gevonden heeft, afgebeeld. De platte grond, door
Lepsius gegeven in zijne <cite>Denkmäler aus Aegypten und
Aethiopien</cite> kan aangevuld worden, na de uitgravingen van Mariëtte.</p>
</div>

<div class="footnote">
<p><a name="Footnote_110" id="Footnote_110"></a><a href="#FNanchor_110"><span class="label">110)</span></a> Dochter van Thotmes I, gemalin van haar broeder Thotmes II,
voogdes van haar tweeden broeder Thotmes III. Zij was een krachtig
handelende vrouw, die groote werken deed uitvoeren, en zich liet
afbeelden met den helm en den baard van een man.</p>
</div>

<div class="footnote">
<p><a name="Footnote_111" id="Footnote_111"></a><a href="#FNanchor_111"><span class="label">111)</span></a> Het waren veelhoekige zuilen, zooals die voorkomen in graven uit
de 12<sup>e</sup> dynastie (2354 tot 2194 v. Chr.). Na de verdrijving der Hyksos
door de koningen uit de 17<sup>e</sup> en 18<sup>e</sup> dynastie werden zij ook voor op
zichzelf staande gebouwen gebruikt, doch onder de volgende koningen
komen zij niet meer voor.</p>
</div>

<div class="footnote">
<p><a name="Footnote_112" id="Footnote_112"></a><a href="#FNanchor_112"><span class="label">112)</span></a> Arabië, waarschijnlijk ook het kustland van Oost-Afrika ten zuiden
van Egypte, tot aan het Somali-land. Hiervoor pleiten namelijk de onlangs
door Mariëtte uitgegeven lijsten der zuidelijke volken, die Thotmes III
onderwierp, en die op de pylonen van den tempel van Karnak waren
uitgehouwen.</p>
</div>

<div class="footnote">
<p><a name="Footnote_113" id="Footnote_113"></a><a href="#FNanchor_113"><span class="label">113)</span></a> Zij stonden op palen, en men kon er alleen inkomen met hulp
van ladders.</p>
</div>

<div class="footnote">
<p><a name="Footnote_114" id="Footnote_114"></a><a href="#FNanchor_114"><span class="label">114)</span></a> De verschillende soorten zijn zeer goed te onderscheiden. Het is
Dr. Donitz gelukt aan vele de juiste naam te geven.</p>
</div>

<div class="footnote">
<p><a name="Footnote_115" id="Footnote_115"></a><a href="#FNanchor_115"><span class="label">115)</span></a> Eene zeer dikwijls voorkomende soort van wierook.</p>
</div>

<div class="footnote">
<p><a name="Footnote_116" id="Footnote_116"></a><a href="#FNanchor_116"><span class="label">116)</span></a> Zoon van Ptah. De Grieken noemden hem Asklepios (Aesculapius).
Memphis was de hoofdplaats zijner vereering. Gewoonlijk wordt hij afgebeeld
met een kap over het hoofd en een boek op de knieën. Men vindt
van hem zeer schoone standbeelden te Berlijn, in het Louvre, te Boelaq
en in andere museën. Een bronzen beeldje van buitengewone schoonheid
is in het bezit van den predikant Haken te Riga.</p>
</div>

<div class="footnote">
<p><a name="Footnote_117" id="Footnote_117"></a><a href="#FNanchor_117"><span class="label">117)</span></a> De derde god in de trias van Thebe. Choensoe, steeds met de lok
der jeugd getooid, is de zoon van Amon en Moeth; hij wordt bovendien
met Toth vereenzelvigd en aangeroepen als goeden raad gevende bij
genezing van kranken. Zijn groote tempel te Thebe (Karnak) is goed
bewaard gebleven. Onder de 20ste dynastie (1273-1095 v. Chr.) werd,
gelijk E. de Rougé heeft aangetoond uit een voortreffelijk verklaarden
papyrus op de bibliotheek van Parijs, zijn standbeeld naar Azië gezonden,
om de door demonen bezetene zuster der vrouw van Ramses XII,
eene Aziatische vorstendochter, te genezen.</p>
</div>

<div class="footnote">
<p><a name="Footnote_118" id="Footnote_118"></a><a href="#FNanchor_118"><span class="label">118)</span></a> Een buitengewoon levendig, volkomen goed bewaard relief-beeld.</p>
</div>

<div class="footnote">
<p><a name="Footnote_119" id="Footnote_119"></a><a href="#FNanchor_119"><span class="label">119)</span></a> De Neokoren maakten de laagste priesterorde uit. Onder hen behoorden
ook de tempeldienaars.</p>
</div>

<div class="footnote">
<p><a name="Footnote_120" id="Footnote_120"></a><a href="#FNanchor_120"><span class="label">120)</span></a> Egyptenaars, die tot de binnenste gedeelten van den tempel en tot
de hoogere graden van kennis werden toegelaten.</p>
</div></div>

<hr class="l1" />

<p><span class="pagenum"><a name="Page_163" id="Page_163">[163]</a></span></p>


<h3><a name="I_15" id="I_15"></a>VIJFTIENDE HOOFDSTUK.</h3>

<hr class="l4" />

<p>De namiddagschaduwen begonnen reeds langer te worden, toen
een prachtige wagen de poort van den terrassentempel naderde. De
koninklijke gids Paäker stond er op, en bestuurde zijne vurige
Syrische rossen. Zijn oude Ethiopische slaaf stond achter hem,
en zijn groote dog volgde het harddravende tweespan, met de
tong uit den bek. Niet verre van de tempelpoort werd hij aangeroepen
en hield hij zijne paarden in. Een klein mannetje ijlde
hem tegemoet, en toen hij daarin den dwerg Nemoe herkende,
riep hij onwillig: »Moet ik om uwentwil stilhouden, dreumes?
Wat wilt ge?&rdquo;</p>

<p>»U smeeken,&rdquo; zeide de kleine, terwijl hij zich deemoedig boog,
»mij, als gij uwe zaken in de doodenstad hebt afgedaan, mede te
nemen naar de overzijde van Thebe.&rdquo;</p>

<p>»Gij zijt de dwerg van den wagenmenner Mena?&rdquo; vroeg de gids.</p>

<p>»In het geheel niet,&rdquo; antwoordde Nemoe. »Ik behoor aan
zijne verlatene vrouw, aan mijne meesteres Nefert. Ik kan met
mijne kleine beenen den weg maar langzaam verteren, terwijl
de hoeven uwer paarden dien verslinden, als een krokodil
zijn buit.&rdquo;</p>

<p>»Sta op,&rdquo; beval Paäker. »Zijt gij te voet in de doodenstad
gekomen?&rdquo;</p>

<p>»Neen heer,&rdquo; antwoordde Nemoe, »op een ezel, maar een demon
is in dat beest gevaren en heeft het met krankheid geslagen. Ik
moest het midden op den weg laten liggen. De dieren van Anubis<a name="FNanchor_121" id="FNanchor_121"></a><a href="#Footnote_121" class="fnanchor">121)</a>
zullen het hedenavond beter hebben dan wij.&rdquo;</p>

<p>»Gaat het dan bij uwe meesteres niet altijd rijkelijk toe?&rdquo;
vroeg de gids.</p>
<p><span class="pagenum"><a name="Page_164" id="Page_164">[164]</a></span></p>
<p>»Brood hebben wij nog,&rdquo; antwoordde Nemoe, »en de Nijl is
vol water. Voor vrouwen en dwergen is niet veel vleesch noodig;
maar ons laatste vee begint er uit te zien, dat het voor menschentanden
te hard wordt om te vermalen.&rdquo;</p>

<p>De gids begreep de aardigheid van den dwerg niet, en zag hem
vragend aan.</p>

<p>»Het wordt geld,&rdquo; zeide de dwerg, »en dat laat zich niet
kauwen. Weldra zal ook dat op zijn, en dan is de vraag hoe
wij een recept uitvinden, om uit aarde, water en palmbladen
voedzame koeken te bakken. &rsquo;t Kan mij niet veel schelen, een
dwerg heeft niet veel noodig; maar mijne arme, teedere meesteres!&rdquo;</p>

<p>Paäker zette zijne paarden aan met zulk een geweldigen zweepslag,
dat zij begonnen te steigeren en hij al zijn kracht noodig
had om hun vuur te beteugelen.</p>

<p>»Gij zult de kaken der paarden verbrijzelen,&rdquo; waarschuwde de
oude slaaf achter den gids. »&rsquo;t Zou jammer zijn van die schoone
dieren.&rdquo;</p>

<p>»Moet gij ze betalen?&rdquo; vroeg Paäker op hoogen toon. Daarop
wendde hij zich weder tot Nemoe en vroeg verstoord: »Waarom
laat Mena de vrouwen gebrek lijden?&rdquo;</p>

<p>»Hij heeft zijne gade niet meer lief,&rdquo; antwoordde de dwerg,
terwijl hij de oogen droevig nedersloeg. »Bij de laatste buitverdeeling
versmaadde hij goud en zilver, en haalde in plaats
daarvan vreemde vrouwen in zijne tent. Booze geesten hebben
hem verblind, want waar ter wereld leefde eene vrouw schooner
dan Nefert?&rdquo;</p>

<p>»Gij hebt uwe meesteres lief?&rdquo;</p>

<p>»Als mijne oogen.&rdquo;</p>

<p>Onder dit gesprek waren zij bij den terrassentempel gekomen.
Paäker wierp zijn slaaf de teugels toe en beval hem met Nemoe
te wachten. Hij meldde zich aan bij den portier met het verzoek,
dat door een handvol geld werd ondersteund, hem bij Pentaoer,
het opperhoofd van den tempel, te brengen. Na met eene vluchtige
beweging van de hand het wierookbekken voor den gids heen en
weder geslingerd te hebben, liet de deurwachter hem in het heiligdom,
zeggende: »Gij zult hem op het derde terras vinden. Maar
hij is onze overste niet.&rdquo;</p>

<p>»Zoo noemde men hem toch in het Seti-huis, vanwaar ik kom,&rdquo;
antwoordde Paäker.</p>

<p>De portier haalde onder een spottend lachje de schouders op,
en met de woorden: »Een palmboom beklimt men snel, maar
men valt nog sneller naar beneden,&rdquo; liet hij den bezoeker door
een tempeldienaar naar Pentaoer brengen. Deze herkende den
Mohar terstond, vroeg wat hij verlangde, en vernam dat hij gekomen<span class="pagenum"><a name="Page_165" id="Page_165">[165]</a></span>
was om een zonderling droomgezicht door hem te laten
verklaren. Vóor hij begon te vertellen, betuigde Paäker dat hij
dezen dienst niet om niet verlangde; toen hij echter bespeurde,
dat er eene donkere wolk kwam op het aangezicht van den priester,
voegde hij er bij: »ik zal uwe godin een kostelijk offerdier
zenden, als hare uitlegging mij iets gunstigs voorspelt.&rdquo;</p>

<p>»En in het tegenovergesteld geval?&rdquo; vroeg de dichter, die in
het Seti-huis nooit zelfs het minste had te doen gehad met de
betaling der smeekelingen en de gaven der vromen.</p>

<p>»Dan stuur ik een hamel,&rdquo; antwoordde Paäker, wien de fijne
spot in &rsquo;s dichters woorden was ontgaan, en bovendien aan de
godheid de gaven, naar de waarde die zij voor hem persoonlijk
hadden, gewoon was te betalen.</p>

<p>Pentaoer dacht aan het oordeel, dat de oude Gagaboe een paar
avonden geleden over den Mohar had geveld, en hij gevoelde lust
eens te onderzoeken, hoever de verblinding van dezen man wel
ging. Daarom vroeg hij, zijn lachlust bedwingende: »En wanneer
ik u nu eens niets wat bepaald slecht, maar ook niets dat in
alle opzichten goed is, voorspellen kan?&rdquo;</p>

<p>»Eene antiloop en vier ganzen,&rdquo; antwoordde Paäker haastig.</p>

<p>»Doch gesteld dat ik u nu eens niet genegen was van dienst
te zijn?&rdquo; vroeg Pentaoer. »Als ik bijvoorbeeld eens dacht, dat
het beneden de waardigheid van een priester is, de goden, elk
naar den graad hunner gunst jegens den enkelen mensch, gelijk
omkoopbare beambten te laten betalen? Als ik u &mdash; en ik ken
u van de schoolbanken &mdash; en juist u eens aan het verstand
mocht brengen, dat er dingen zijn, die zich niet voor geërfde
rijkdommen laten koopen.&rdquo;</p>

<p>De gids deed verrast en spijtig een paar stappen achterwaarts.
Pentaoer ging echter met dezelfde bedaardheid voort: »Ik sta
hier als een dienaar van de godheid, en toch, ik lees het op uw
aangezicht, scheelt het niet veel, of gij wilt ook tot uw eigen
schade op mij de proef nemen, hoever gij het brengen kunt door
geweld. De hemelsche goden zenden ons geene droomen toe, om
ons den voorsmaak van vreugde te bezorgen of ons voor kwaad
te waarschuwen, maar om ons te vermanen, dat wij onze zielen
moeten bereiden, opdat wij in staat zullen zijn het kwade met
gelatenheid te dragen, het goede met hartelijke dankbaarheid te
ontvangen, en met beide winst te doen voor ons innerlijk leven. &mdash; Ik
wil uw droomen niet uitleggen! Kom weder zonder gaven,
maar met een deemoedig hart en een innig verlangen naar inwendige
loutering, en ik zal de goden bidden dat zij mij verlichten,
en ook den kwaden droom voor u zóo uitleggen, dat hij u ten
zegen zal zijn. &mdash; Verlaat mij en dezen tempel!&rdquo;</p>

<p>Paäker knarsetandde van boosheid, doch hij bedwong zich en<span class="pagenum"><a name="Page_166" id="Page_166">[166]</a></span>
zeide alleen, terwijl hij zich langzaam verwijderde: »Als men
u niet reeds van uw ambt had ontzet, dan zoudt gij het toch
wellicht verbeurd hebben door de onbeschaamdheid, waarmede
ge mij afwijst. Wij ontmoeten elkander weder, en dan zult gij
ondervinden, dat geërfd geld, in de hand die het weet te
gebruiken, meer vermag dan u lief is.&rdquo;</p>

<p>»Nog een vijand te meer!&rdquo; dacht de dichter, toen hij alleen
was, en hij richtte zich op in al zijne lengte, met het blijmoedig
gevoel, dat hij het recht diende.</p>

<hr class="l3" />

<p>Gedurende het onderhoud van den gids met Pentaoer, had de
dwerg een praatje aangeknoopt met den deurwaarder des tempels,
en van dezen vernomen wat er was voorgevallen. Paäker besteeg
bleek van woede den wagen, en legde de zweep op zijne rossen,
vóor Nemoe de treeplank had kunnen opklauteren. Gelukkig dat
de Ethiopische slaaf het manneke nog tijdig greep en voorzichtig
achter zijn meester op de been bracht.</p>

<p>»Die schurk! die ellendeling! Daar zal hij voor boeten. Pentaoer
heet hij, die hond!&rdquo; zoo raasde de gids in zichzelf.</p>

<p>Den dwerg ontging geen woord, en zoodra hij den naam van
den dichter vernomen had, sprak hij Paäker aan, zeggende: »Ze
hebben een gemeenen vent tot overste van dezen tempel aangesteld.
Hij heet Pentaoer. Hij is wegens zijn zedeloos gedrag uit
het Seti-huis verbannen, en nu moet hij de leerlingen in opstand
gebracht en onreine vrouwen in het heiligdom gelokt hebben.
Mijne lippen zouden het niet wagen uit te spreken, maar de
portier heeft het mij bezworen, dat de eerste Horoscoop uit
het Seti-huis hem betrapt heeft bij eene samenkomst met
Bent-Anat, de dochter des konings, en hem onmiddellijk van
zijn ambt heeft ontzet.&rdquo;</p>

<p>Paäker herhaalde vragend: »Met Bent-Anat?&rdquo; en prevelde,
nog vóor de dwerg tijd kon vinden tot een antwoord: »Ja
met Bent-Anat!&rdquo; Want hij dacht aan eergisteren en hoe lang
de prinses met den priester in de hut van den Paraschiet was
gebleven, terwijl hij met Nefert gesproken en de tooveres
opgezocht had.</p>

<p>»Ik zou niet gaarne in het vel van dien priester steken,&rdquo;
zeide Nemoe; »want al is Ramses ver af, de stadhouder Ani
is toch nabij genoeg. Dit is echter een heer, die zelden flink
doortast. Maar zelfs de doffer laat zich niet grijpen in zijn
eigen nest.&rdquo;</p>

<p><span class="pagenum"><a name="Page_167" id="Page_167">[167]</a></span></p>

<p>Paäker zag hem vragend aan.</p>

<p>»Ik weet het,&rdquo; sprak de dwerg op stelligen toon. »De stadhouder
doet bij Ramses aanzoek om de hand zijner dochter. &mdash; Ja
hij heeft dat reeds gedaan,&rdquo; verzekerde Nemoe, toen de gids
ongeloovig lachte; »en de koning is niet ongenegen zijne toestemming
te geven. Hij sluit gaarne huwelijken, dat weet gij het best.&rdquo;</p>

<p>»Ik?&rdquo; vroeg de gids verbaasd.</p>

<p>»Hij heeft immers Katoeti gedwongen hare dochter Nefert
aan zijn wagenmenner tot vrouw te geven? Dat weet ik van
haar zelve. Zij kan het u bevestigen.&rdquo;</p>

<p>Paäker schudde ontkennend het hoofd, de dwerg herhaalde
echter met nadruk: »Ja toch, zoo is het! Katoeti wilde u en u
alleen tot schoonzoon, en de koning, niet zij, heeft de verloving
verbroken. Gij waart toen zeker slecht aangeschreven bij het
Groote Huis, want Ramses moet harde woorden over u gesproken
hebben. Lieden van ons slag zijn als de muizen achter het
gordijn, die ongemerkt veel te weten komen.&rdquo;</p>

<p>Eensklaps hield Paäker zijne rossen staande, sprong van den
wagen, wierp den slaaf de teugels in de hand, riep den dwerg
terzijde en sprak: »Wij wandelen van hier tot aan den stroom
en gij zegt mij wat gij weet. Doch wanneer éen leugenachtig
woord over uwe lippen komt, dan laat ik u door mijne honden
verscheuren.&rdquo;</p>

<p>»Ik weet dat gij woord zult houden,&rdquo; zuchtte de kleine. »Maar
loop wat minder hard, als het u belieft, opdat ik niet buiten
adem gerake. Laat u door Katoeti zelve verhalen, hoe alles
zoo gelopen is. Ramses heeft haar gedwongen Nefert aan den
wagenmenner te geven, ik weet niet wat hij van u gezegd
heeft, maar vleiend is het zeker niet geweest. Mijne arme
meesteres! Zij liet zich door den laffen vrouwenheld verlokken,
en nu klaagt en weent zij.&rdquo;</p>

<p>»Als ik met Katoeti de hooge poort van uw huis voorbijga,
dan zucht zij dikwijls bitter en klaagt met reden want weldra
zal het met onze heerlijkheid gedaan zijn, en zullen wij onder
de Amoe<a name="FNanchor_122" id="FNanchor_122"></a><a href="#Footnote_122" class="fnanchor">122)</a> in het noordelijke laagland eene bescheidene vrijplaats
opzoeken, want de edelen hier zullen ons als melaatschen
vermijden. Gij moogt blijde zijn, dat gij uw lot niet aan het
onze hebt verbonden. Doch ik ben trouwhartig en volg mijne
meesteres in hare ellende.&rdquo;</p>
<p><span class="pagenum"><a name="Page_168" id="Page_168">[168]</a></span></p>
<p>»Gij spreekt in raadselen,&rdquo; hernam Paäker. »Wat hebt gij
te vreezen?&rdquo;</p>

<p>De dwerg vertelde nu, dat Nefert&rsquo;s broeder de mummie zijns
vaders had verspeeld, hoe kolossaal de verloren som was, en dat
Katoeti met hare dochter tot eerloosheid waren vervallen. »Wie
zal hen redden?&rdquo; jammerde hij. »Haar schandelijke echtgenoot
verbrast zijn erfgoed en zijn buit. Katoeti is arm en het woordje
<em>geef m&#307;</em> jaagt de vrienden op de vlucht, evenals het gekras
van een havik de hoenders. Mijne arme meesteres!&rdquo;</p>

<p>»De som is groot!&rdquo; prevelde Paäker in zichzelf.</p>

<p>»Verschrikkelijk groot is zij,&rdquo; zuchtte de dwerg, »en waar
kan men haar vinden in dezen benarden tijd? Hoe anders was
het met ons gesteld, toen, ja toen....en daarbij &mdash; het is om
dol te worden! &mdash; daarbij geloof ik niet, dat Nefert iets meer
om dien praalhans geeft. Zij denkt althans zooveel aan u, als
aan hem!&rdquo;</p>

<p>Paäker zag den dwerg deels ongeloovig, deels dreigend aan.</p>

<p>»Ja aan u,&rdquo; verzekerde Nemoe. »Sedert uw tocht naar de
doodenstad, eergisteren meen ik, spreekt zij alleen over u, en
prijst zij uwe degelijkheid en uw streng mannelijk karakter. Het
is alsof eene zekere tooverkracht haar dringt aan u te denken.&rdquo;</p>

<p>De gids begon zoo hard te stappen, dat de dwerg hem opnieuw
moest verzoeken, zijne schreden te matigen. Zwijgend kwamen
zij aan den Nijl, waar Paäkers rijke bark wachtte, die ook zijn
tweespan innam. Hij vleide zich neder in de kajuit, riep den
dwerg ter zijde en sprak: »Ik ben Katoeti&rsquo;s naaste bloedverwant.
Wij hebben ons verzoend, waarom wendt zij zich in
haar nood niet tot mij?&rdquo;</p>

<p>»Omdat zij te fier is en uw bloed ook in hare aderen vloeit.
Liever wilde zij met haar kind sterven, heeft zij gezegd, dan
u, tegen wien zij gezondigd heeft, om een aalmoes te smeeken.&rdquo;</p>

<p>»Zoo, heeft zij aan mij gedacht?&rdquo;</p>

<p>»Voorzeker, en ook geen oogenblik getwijfeld aan uwe edelmoedigheid.
Zij acht u hoog, en wanneer Mena getroffen mocht
worden door een pijl der Cheta of de wraak der goden, dan
voerde zij haar kind met blijdschap in uwe armen. Nefert, geloof
mij, heeft haar speelmakker ook nog niet vergeten. Eergisterenavond,
toen zij uit den doodenstad terugkeerde, eer nog de
brieven uit het leger ons in handen waren gekomen was zij
geheel van u vervuld<a name="FNanchor_123" id="FNanchor_123"></a><a href="#Footnote_123" class="fnanchor">123)</a>. Ja, zij heeft uw naam in den droom
uitgeroepen, dat weet ik van Kandake, hare zwarte kamenier.&rdquo;</p>

<p>De gids keek voor zich en zeide: »Zonderling! in dien zelfden<span class="pagenum"><a name="Page_169" id="Page_169">[169]</a></span>
nacht had ik ook een droomgezicht, waarin uwe meesteres mij
verscheen. Die onbeschaamde priester in den Hathor-tempel moest
het mij uitleggen....&rdquo;</p>

<p>»En hij weigerde u dit, die gek? Maar daar zijn nog wel
andere lieden, die deze kunst verstaan, en ik ben niet de minste
onder hen. Vraag het uw dienaar maar! Negen en negentig maal
van de honderd komen mijne uitleggingen uit. Wat was het voor
een gezicht?&rdquo;</p>

<p>»Ik stond aan den Nijl,&rdquo; zeide Paäker, de oogen neerslaande
en met zijne zweep lijnen trekkende in de wol van het veelkleurig
tapijt, dat in de kajuit lag. »Het water was stil en ik zag Nefert
aan den anderen oever mij staan wenken. Ik riep haar, en zij
wandelde op het water dat haar droeg, als ware het dit tapijt.
Zij schreed droogvoets over de golfjes heen, als over steenen
die in de woestijn liggen. Een vreemd gezicht! Zij kwam mij al
nader en nader, reeds meende ik hare hand te grijpen; daar
dook zij onder als eene zwaan. Ik daalde in het water af om
haar te ontvangen, en toen zij weder naar boven steeg, omvatte
ik haar met mijne armen. Doch wat daarop gebeurde was nog
zonderlinger. Zij vervloeide; zij smolt weg als de sneeuw in de
Syrische bergen, wanneer men die in de hand neemt. Maar toch
op eene andere manier, want uit hare haren werden waterleliën,
uit hare oogen twee blanke visschen, die dartelend wegzwommen,
uit hare lippen twee koraaltakken, die dadelijk wegzonken, en
haar lichaam veranderde in een krokodil met den kop van Mena,
die mij schaterlachend aangrijnsde. Blinde woede greep mij aan.
Ik stormde met opgetogen zwaard op hem in. Hij sloeg zijne
tanden in mijn vleesch; ik stiet mijn wapen in zijn muil. De
Nijl werd donder gekleurd door onze bloedstroomen. En zóo
worstelden wij met elkander, en streden voort &mdash; &rsquo;t was of het
eene eeuwigheid duurde &mdash; tot ik ontwaakte.&rdquo;</p>

<p>Eerst bij de laatste woorden haalde de gids diep adem, en
het scheen als beangstigde hem die wilde droom opnieuw.</p>

<p>De dwerg had met gespannen opmerkzaamheid geluisterd. Er
verliepen echter enkele minuten, eer hij begon te zeggen: »Een
vreemde droom, gewis! Doch de beteekenis kan niet moeilijk te
gissen zijn voor wie zich op deze kunst verstaat. Nefert komt u
tegemoet, zij wil de uwe worden. Maar al waant gij ook, dat gij
haar in uwe armen houdt, zal zij zich aan u onttrekken, uwe
hoop zal als ijs versmelten en als zand verwaaien, wanneer gij
den krokodil niet uit den weg weet te ruimen.&rdquo;</p>

<p>Op dit oogenblik kwam de boot aan de landingsbrug. De
gids rees op, zeggende: »Wij zijn er.&rdquo;</p>

<p>»Wij zijn er!&rdquo; herhaalde het manneke met nadruk. »Alleen
moeten wij nog die smalle brug daar over.&rdquo;</p>

<p><span class="pagenum"><a name="Page_170" id="Page_170">[170]</a></span></p>

<p>Toen beiden op den oever stonden, zeide de dwerg: »Heb dank
voor uwe gastvrijheid, en als ik u dienen kan, hebt gij slechts
te bevelen.&rdquo;</p>

<p>»Kom hierheen,&rdquo; riep de gids, en hij trok Nemoe met zich
mede onder de schaduw van eene sykomoor, die zich baadde
in het schemerlicht der ondergaande zon.</p>

<p>»Wat bedoeldet gij met de brug, die wij nog over moesten! Ik
versta die verbloemde taal slecht en verlang duidelijke woorden.&rdquo;</p>

<p>De dwerg bezon zich een oogenblik en zeide toen: »Mag ik
onverbloemd, naakt en open zeggen, wat ik meen, en zult gij
niet boos op mij zijn?&rdquo;</p>

<p>»Spreek!&rdquo;</p>

<p>»Mena is de krokodil. Maak dat hij uit de wereld komt, en
gij hebt de brug overschreden; want Nefert zal de uwe zijn &mdash; als
ge mijn raad volgt.&rdquo;</p>

<p>»Wat moet ik doen?&rdquo;</p>

<p>»Zorg dat de wagenmenner uit de wereld komt!&rdquo;</p>

<p>Paäker maakte eene beweging als wilde hij zeggen, dat dit
reeds lang bij hem besloten was. Hij wendde nu, ter wille van
het goede voorteeken, zijn aangezicht zóo, dat de opgaande maan
aan zijne rechterhand stond.</p>

<p>»Verzeker u van Nefert,&rdquo; ging de dwerg intusschen voort,
»opdat zij niet voor u vervloeie als uw droombeeld, vóor gij het
doel hebt bereikt. Dat wil zeggen: red de eer van uwe toekomstige
moeder en vrouw, want gij zult toch geene gebrandmerkte
uw huis willen binnenleiden?&rdquo;</p>

<p>Paäker bleef nadenkend staan, met de oogen naar den grond
geslagen. Nemoe vervolgde dus: »Mag ik mijne meesteres gaan
melden, dat gij haar redden wilt? Ik mag, niet waar?! Nu, dan
komt alles te recht, want wie voor zijne liefde een vermogen
overheeft, die zal ook niet aarzelen voor zijne liefde en zijn
haat tegelijk een koperen spits en een rietschacht te offeren!&rdquo;</p>

<div class="footnotes">

<div class="footnote">
<p><a name="Footnote_121" id="Footnote_121"></a><a href="#FNanchor_121"><span class="label">121)</span></a> Jakhalzen.</p>
</div>

<div class="footnote">
<p><a name="Footnote_122" id="Footnote_122"></a><a href="#FNanchor_122"><span class="label">122)</span></a> Semieten, die in den tijd van ons verhaal het oostelijk Delta-land
bewoonden. Zie Ebers, <cite>Aegypten und die Bücher Mose&rsquo;s</cite>,
alsmede het hoofdstuk: &bdquo;Le Semitisme en Egypte&rdquo; in de 2de uitgaaf
van Brugsch, <cite>Histoire d&rsquo;Egypte</cite>. Uit den ouden Amoe-naam is
later die van Bi-amiten voortgekomen.</p>
</div>

<div class="footnote">
<p><a name="Footnote_123" id="Footnote_123"></a><a href="#FNanchor_123"><span class="label">123)</span></a> &bdquo;Vol (meh) van iemand zijn&rdquo; werd ook in de Egyptische taal
gebruikt voor: verliefd zijn op iemand.</p>
</div></div>

<hr class="l1" />

<p><span class="pagenum"><a name="Page_171" id="Page_171">[171]</a></span></p>


<h2><a name="TWEEDE_BOEK" id="TWEEDE_BOEK">TWEEDE BOEK.</a></h2>

<hr class="l1" />

<p><span class="pagenum"><a name="Page_172" id="Page_172">[172]</a><br /><a name="Page_173" id="Page_173">[173]</a></span></p>


<h3><a name="II_01" id="II_01"></a>EERSTE HOOFDSTUK.</h3>

<hr class="l4" />

<p>De zon was ondergegaan en de doodenstad gehuld in nachtelijk
duister. De maan scheen helder over het dal der koningsgraven,
en de rotsblokken aan de wanden der bergkloven wierpen
scherp geteekende schaduwen. Akelig stil was het in dit verlaten
oord, en toch veel levendiger dan op den middag, want nu
schoten vledermuizen als zwarte zijden draden onhoorbaar door
de nachtlucht, uilen zweefden in den dampkring met breed
ontplooide wieken, en jakhalzen slopen in kleine troepen, de een
achter den ander, langs de bergwanden heen. Van tijd tot tijd
stoorde hun akelig geblaf of het kermend gelach eener hyena,
de diepe stilte van den nacht.</p>

<p>Het scheen dat ook de mensch nog niet tot rust was gekomen
in het dal der graven. Uit het hol der tooveres Hekt schemerde
een mat licht en vóor de hut van den Paraschiet brandde een
vuur, dat Warda&rsquo;s grootmoeder nu en dan met een stukje
gedroogde koemest aanhield. Daarbij zaten twee mannen; zij
tuurden zwijgend in de kwijnende vlammen, wier doffe gloed
door het schitterend maanlicht werd overtroffen, terwijl een
derde, Warda&rsquo;s vader, bezig was een grooten hamel, waarvan
hij den kop had afgesneden, te ontweien.</p>

<p>»Wat janken de jakhalzen!&rdquo; zeide de oude Paraschiet, terwijl
hij den gescheurden bruinen katoenen lap, dien hij tegen de
koude en den nachtdauw had omgeslagen, steviger om zijne
naakte schouders trok.</p>

<p>»Ze ruiken het versche vleesch,&rdquo; antwoordde de arts Nebsecht.
»Werp ze straks de ingewanden toe. De schenkels en den rug
kunt gij braden. Snijd het hart, ja het hart zeer voorzichtig
uit, soldaat. Daar is het. Wat een groot dier was het!&rdquo;</p>

<p>Nebsecht nam het hart van den hamel in zijne hand en<span class="pagenum"><a name="Page_174" id="Page_174">[174]</a></span>
beschouwde het met groote opmerkzaamheid. De oude Paraschiet
zag hem daarbij angstig aan en zeide: »Ik heb beloofd voor u
alles te zullen doen wat gij verlangt, als gij de kleine weder
beter maakt. Maar gij vordert wat onmogelijk is.&rdquo;</p>

<p>»Wat onmogelijk is?&rdquo; vroeg de arts. »Waarom onmogelijk?
Gij opent lijken, en bij de balsemers loopt gij uit en in. Gij
hebt juist met de kanopen<a name="FNanchor_124" id="FNanchor_124"></a><a href="#Footnote_124" class="fnanchor">124)</a> te maken. Welnu, gij legt dit hart
in de vaas en neemt in de plaats ervan het menschenhart er
uit. Niemand, niemand zal het merken. Het behoeft ook niet
dadelijk, morgen of overmorgen, te gebeuren. Wacht slechts eene
geschikte gelegenheid af. Uw zoon mag elken dag voor mijn
geld een hamel koopen en slachten, tot het u gelukken zal. Uw
kleindochtertje zal spoedig in kracht toenemen door het gebruik
van vleeschspijs. Houdt maar moed!&rdquo;</p>

<p>»Voor het gevaar ben ik niet bang,&rdquo; zeide de oude, »maar
mag ik een gestorvene het leven ontstelen aan gene zijde des
grafs? En dan!.... In ellende en schande heb ik mijne dagen
doorgebracht, en gedurende zoovele jaren &mdash; niemand heeft ze
voor mij geteld &mdash; de geboden opgevolgd, opdat ik in de andere
wereld rechtvaardig bevonden zal worden, en in de velden van
Aäloe<a name="FNanchor_125" id="FNanchor_125"></a><a href="#Footnote_125" class="fnanchor">125)</a> en in de zonneschuit vergoeding mag vinden voor alles
wat ik hier ontberen moest. Gij zijt goed en vriendelijk. Hoe
kunt gij aan een luim de zaligheid van een man opofferen, die
zoolang hij leefde geen geluk gekend en u nimmer leed gedaan
heeft.&rdquo;</p>

<p>»Wat ik met dat hart voorheb,&rdquo; hernam de arts, »kunt gij
niet begrijpen, doch wanneer gij het mij bezorgt, dan bevordert
gij eene groote en nuttige zaak. Gij weet wel dat het geen luim
van mij is, want ik ben geen leeglooper. En wat uwe zaligheid
betreft, wees daarover allerminst bezorgd. Ik ben een priester
en neem uwe daad met al hare gevolgen voor mijne rekening,
verstaat gij: voor mijne rekening. Als priester geef ik u de verzekering,
dat het goed is wat ik van u vorder. En als de doodenrechters
u later vragen mochten: &sbquo;Waarom naamt gij het hart<span class="pagenum"><a name="Page_175" id="Page_175">[175]</a></span>
van een mensch uit de kanope?&rsquo; geef.... geef hun dan ten
antwoord: &sbquo;Wijl Nebsecht, de priester, het mij beval, en beloofde
de verantwoordelijkheid van deze daad geheel op zich te nemen.&rsquo;&rdquo;</p>

<p>De oude keek peinzend naar den grond, de arts ging echter
met te meer aandrang voort: »En wanneer gij mijn wensch
vervult, dan-dan, dat zweer ik u, dan zal ik zorg dragen, dat
men bij uw dood uwe mummie met alle amuletten bekleedt, en
ikzelf zal voor u een &sbquo;Boek van den uitgang in den dag&rsquo;<a name="FNanchor_126" id="FNanchor_126"></a><a href="#Footnote_126" class="fnanchor">126)</a>,
schrijven en dat laten wikkelen in uwe mummiewindsels<a name="FNanchor_127" id="FNanchor_127"></a><a href="#Footnote_127" class="fnanchor">127)</a>, alsof
gij een der aanzienlijksten waart. Dat zal u kracht geven tegen
alle boozen geesten, en u zal toegang worden verleend in den hof<span class="pagenum"><a name="Page_176" id="Page_176">[176]</a></span>
der beide gerechtigheden, de beloonende en de straffende, en
men zal u zalig spreken.&rdquo;</p>

<p>»Maar de roof van een menschenhart zal den last mijner
zonden verzwaren, wanneer mijn eigen hart wordt gewogen,&rdquo;
zuchtte de oude man.</p>

<p>Nebsecht dacht een oogenblik na, waarop hij vervolgde: »Ik
wil u een schriftelijk bewijs geven, waarin ik verklaren zal, dat
de roof van dat hart u door mij werd bevolen. Dat moet gij in
een zakje laten naaien, altijd op uw borst dragen en met u doen
begraven. Wanneer dan Techoeti<a name="FNanchor_128" id="FNanchor_128"></a><a href="#Footnote_128" class="fnanchor">128)</a>, de pleitbezorger der ziel,
uwe rechtvaardiging voor Osiris en de doodenrechters<a name="FNanchor_129" id="FNanchor_129"></a><a href="#Footnote_129" class="fnanchor">129)</a> op zich
neemt, overhandig hem dan dit geschrift. Hij zal het voorlezen
en gij zult rechtvaardig bevonden worden.&rdquo;</p>

<p>»Ik ben niet ervaren in het lezen en beoordeelen van geschriften,&rdquo;
zeide de oude half verstaanbaar, en in den toon
zijner stem lag eenig mistrouwen.</p>

<p>»Doch bij de negen groote goden zweer ik u, dat ik niets op
den papyrus zal schrijven, dan wat ik u beloofde. Ik zal verklaren
dat ik, de priester Nebsecht, u geboden heb het hart te
nemen, dat uwe schuld de mijne is.&rdquo;</p>

<p>»Nu, breng mij het schrift dan,&rdquo; prevelde de oude.</p>

<p>De arts veegde het zweet van zijn voorhoofd, reikte den Paraschiet
de hand en zeide: »Morgen zult gij het hebben, en ik verzeker
u, dat ik uwe kleindochter niet verlaten zal, tot zij gezond is.&rdquo;</p>

<p>De soldaat had, terwijl hij den hamel ontleedde, van dit gesprek
niets gehoord. Hij had nu den achterbout aan de punt van
een houten spit gestoken, en hield dien boven het vuur om te
braden. De jakhalzen begonnen harder te huilen, toen de reuk
van het smeltende vet zich door de lucht verbreidde. De oude man
vergat den vreeselijken last, dien hij op zich nam, zoodra hij het
vleesch zag braden; sedert jaren toch had hij in zijn huis geen
vleesch geproefd. Nebsecht zat het aan te zien hoe zij smulden,
terwijl hijzelf een stukje brood at. Zij reten het vleesch van de
beenderen; de soldaat vooral verslond het ongewoon en kostelijk<span class="pagenum"><a name="Page_177" id="Page_177">[177]</a></span>
maal met dierlijke vraatzucht. Men hoorde hem kauwen als een
paard aan de kribbe.</p>

<p>Geen wonder dat dit tooneel den priester met weerzin vervulde.
»Zinnelijke menschen,&rdquo; sprak hij in zichzelf; »dieren met
bewustzijn! En toch menschen! Zonderling! Zij smachten in de
banden der zinnelijkheid, waarvan zij zich nog niet los konden
maken; en toch, hoeveel vuriger verlangen zij naar het bovenzinnelijke
dan wij, hoeveel gemakkelijker maken zij er zich gemeenzaam mede!&rdquo;</p>

<p>»Wilt gij vleesch?&rdquo; vroeg de soldaat, die had opgemerkt dat
de lippen van den arts zich bewogen. Tegelijk scheurde hij een
stuk gebraad van den bout, waaraan hij zat te kluiven, en hield
het den heelmeester voor.</p>

<p>Deze ging onwillekeurig achteruit; de vraatzuchtige blik, de
glinsterende tanden en de ruwe donkere trekken van den man
deden hem schrikken. Daarbij dacht hij aan de teedere blanke
zieke daarbinnen op de mat, en als vanzelf kwam de vraag op
zijne lippen: »Is dat meisje, is Warda uw eigen kind?&rdquo;</p>

<p>De soldaat sloeg zich op de borst en zeide: »Zoo waarachtig
als koning Ramses een zoon van Seti is.&rdquo;</p>

<p>Toen de mannen met hun maal gereed en de platte broodkoeken,
die de Paraschieten-vrouw hun had gegeven en waarmede
zij tevens hunne handen van het vet gereinigd hadden,
opgegeten waren, zeide de soldaat, wiens langzaam werkende
hersenen zich nog altijd met de vraag bezighielden, diep zuchtende:
»Haar moeder was een vreemde. Zij heeft het witte
duifje in het ravennest gelegd.&rdquo;</p>

<p>»Uit welk land was uwe vrouw afkomstig?&rdquo; vroeg de arts.</p>

<p>»Dat weet ik niet,&rdquo; gaf de soldaat ten antwoord.</p>

<p>»Hebt gij haar dan niet gevraagd, van waar zij kwam? Zij
was toch uwe vrouw.&rdquo;</p>

<p>»Wel zeker. Maar hoe kon zij mij een antwoord geven? &mdash; Dat
is eene lange, vreemde geschiedenis.&rdquo;</p>

<p>»Kom, vertel mij de geschiedenis,&rdquo; vroeg Nebsecht. »De
nacht is lang, en hooren is mij liever dan spreken. Maar ik
wil eerst eens naar onze kranke gaan zien.&rdquo;</p>

<p>Nadat de arts zich overtuigd had, dat Warda rustig sliep en
regelmatig ademhaalde, zette hij zich weder bij vader en zoon
neder. De laatste begon nu het volgende te vertellen: »Het is
al heel lang geleden. Koning Seti leefde nog, maar Ramses
regeerde reeds in zijn plaats. In dien tijd kwam ik terug uit
het Noorderland. Zij hadden mij naar de werklieden gestuurd,
die de vestingwerken van Zoan, de Ramses-stad<a name="FNanchor_130" id="FNanchor_130"></a><a href="#Footnote_130" class="fnanchor">130)</a>, moesten<span class="pagenum"><a name="Page_178" id="Page_178">[178]</a></span>
bouwen. Ik was over zes man gesteld, uitsluitend Amoe<a name="FNanchor_131" id="FNanchor_131"></a><a href="#Footnote_131" class="fnanchor">131)</a>,
van den stam der Hebreën<a name="FNanchor_132" id="FNanchor_132"></a><a href="#Footnote_132" class="fnanchor">132)</a>, die Ramses streng onder den
duim hield. Onder de arbeiders waren de zonen van lieden,
die rijke kudden bezaten. Bij de lichting van werkvolk werd
echter niet gevraagd: wat bezit gij? maar alleen: tot welken
stam behoort gij? De vestingwerken en het kanaal, dat den
Nijl met de Schelfzee verbinden zou, moesten voltooid worden,
en de koning, wien leven, heil en kracht gedijen mogen! nam
de Egyptische jongelingen mede in den krijg, en liet de Amoe,
stamverwanten van zijne vijanden in het oosten, handen aan
den arbeid slaan. Het ging daar rijkelijk toe in Gosen<a name="FNanchor_133" id="FNanchor_133"></a><a href="#Footnote_133" class="fnanchor">133)</a>, want
het land is schoon en men vindt er overvloed van gras, groenten,
visch en gevogelte. Het ontbrak mij dus niet aan het
beste wat ik verlangen kon, want onder mijne zes lieden
waren twee troetelkinderen, wier ouders mij menig stuk zilver
gaven. Ieder heeft zijne kinderen lief, maar de Hebreën beminnen
ze toch teederder dan andere menschen. Wij moesten
dagelijks het bepaalde getal tegels leveren<a name="FNanchor_134" id="FNanchor_134"></a><a href="#Footnote_134" class="fnanchor">134)</a>; ik hielp dan de
jongens, als de zon zoo stak, en bracht in éen uur alleen meer
stuks samen, dan zij in drie. Want ik ben sterk, en was het
toen nog meer dan nu.</p>

<p>»Toen het tijdstip kwam, waarop ik door een ander werd
afgelost, moest ik naar Thebe terug, ten einde opzicht te houden
over de krijgsgevangenen, die als werklieden werden gebruikt om
den grooten Amon-tempel aan de overzijde te bouwen. Daar ik
een aardigen duit geld mede naar huis had gebracht, en de voltooiing
van de groote woning van den koning der goden nog
den tijd had, begon ik er aan te denken eene vrouw te nemen.
Maar geene Egyptische. Paraschieten-meisjes waren er genoeg,
maar ik wilde geen meisje uit die gevloekte caste mijns vaders,
en de andere hier, dat wist ik al te goed, waren te bevreesd
voor onze onreinheid. Ginds in het benedenland was ik beter
gevaren; menige Amoe- en Schasoevrouw<a name="FNanchor_135" id="FNanchor_135"></a><a href="#Footnote_135" class="fnanchor">135)</a> kwam gaarne in<span class="pagenum"><a name="Page_179" id="Page_179">[179]</a></span>
mijne tent. Ik had van den beginne reeds mijn zin op een
Aziatisch meisje gezet. Telkens kwamen er krijgsgevangen meisjes
te koop, maar zij bevielen mij niet, of waren mij te duur. Inmiddels
versmolt mijn geld, want in de vrije uren, die op den
bouwtijd volgden, leefden wij er vroolijk van. Aan danseressen
was in het vreemden-kwartier zeker geen gebrek.</p>

<p>»Op zekeren dag kwam er een nieuw transport krijgsgevangenen.
Het was juist in den tijd van het heilige feest van den
trap<a name="FNanchor_136" id="FNanchor_136"></a><a href="#Footnote_136" class="fnanchor">136)</a>. Er waren vele vrouwen onder, die bij de groote haven
aan den meestbiedende verkocht werden. Voor haar die er werkelijk
schoon en nog jong uitzagen werden hooge prijzen besteed,
maar ook de meer bejaarden waren mij te duur. Geheel op het
laatst werd er eene blinde vrouw voorgebracht en nog eene
broodmagere, die bovendien stom was, zooals de afslager den
kooplustigen mededeelde, ofschoon hij anders de goede hoedanigheden
der gevangenen hoog ophemelde. De blinde had flinke
handen aan &rsquo;t lijf; zij werd gekocht door een kroeghouder, bij
wien zij thans nog den handmolen draait. De stomme, van welke
niemand eigenlijk zeggen kon of zij jong of oud was, hield een
kind in de armen. Zij zag er uit, alsof zij reeds in de doodkist
lag, en het kind, alsof het haar in &rsquo;t graf nog voor wilde gaan.
Bovendien had zij rood, vuurrood haar, juist als de kleur van
Typhon. Maar haar sneeuwwit gezicht zag er niet kwaad uit,
ook wel niet goed, maar moede, dood moede. Rondom hare magere
blanke armen liepen blauwe aderen als donkere koorden,
de handen hingen mat naar beneden, en hielden de kleine. Als
er een windvlaag opsteekt, dacht ik, waait zij nog weg met
kind en al.</p>

<p>»De afslager verlangde een bod, doch alles zweeg. Natuurlijk,
want die stomme schim was voor den arbeid niet bruikbaar. Ze
was reeds half dood en eene begrafenis is duur. Zoo verliepen
er eenige oogenblikken. De afslager liep eindelijk op haar toe
en gaf haar een slag met den zweep, om haar wat opgewekter,
wat minder ellendig aan de koopers te doen voorkomen. Zij
kromp ineen als iemand die de koorts heeft, drukte het kind
vaster tegen zich aan en keek rond alsof zij hulp zocht. Zij zag
mij juist in het aangezicht. Wat mij toen overkwam was als een
wonder. Haar oog was grooter dan ik er ooit een heb gezien.
Daar huisde een demon in, die macht over mij had en tot het
laatst toe mijn handel en wandel heeft bestuurd. Het was op
dien dag dat die demon mij het eerst betooverde. Want ziet: het
was volstrekt niet heet, ik had niets gedronken, en toch handelde
ik tegen mijn wil, tegen beter inzichten in, toen ik, zoodra haar<span class="pagenum"><a name="Page_180" id="Page_180">[180]</a></span>
blik mij getroffen had, alles wat ik bezat bood om haar te koopen.
Ik had haar veel goedkooper kunnen krijgen! Mijne metgezellen
lachten mij hartelijk uit, en de afslager streek schouderophalend
het geld op. Maar ik hielp de vrouw overeind,
nam het kind op mijn arm, bracht haar in eene boot over den
Nijl, laadde mijn jammerlijk eigendom op een steenwagen en
trok zelf het schepsel als een blok kalksteen hierheen naar
den oude.</p>

<p>»Moeder schudde bedenkelijk het hoofd, en vader keek mij
aan of ik krankzinnig was; zij zeiden echter geen van beiden
een woord. Men spreidde haar een leger, en ik bouwde in mijne
vrije nachten het vervallen ding hiernaast, dat eens eene fatsoenlijke
hut is geweest. Moeder kreeg het kindje spoedig lief.
Het was nog heel klein en wij noemden het Pennoe<a name="FNanchor_137" id="FNanchor_137"></a><a href="#Footnote_137" class="fnanchor">137)</a>, omdat
het zoo snoesig was als een muisje. Ik vermeed sedert het
vreemden-kwartier, bespaarde wat ik verdiende en kocht eene
geit, die voor onze deur stond, toen ik de vrouw overdroeg
naar hare eigene hut. Zij was wel stom, maar niet doof. Zij
verstond onze taal niet, doch de demon in hare oogen sprak
voor haar en vatte wat ik zeide. Alles begreep zij en kon zij
ook met hare blikken zeggen. Het allerbeste wel kon zij danken.
Geen opperpriester, die de goden op het groote Nijlfeest voor
hunne weldaden in lange liederen prijst, kon zoo innig met
zijne welsprekende lippen danken, als zij het kon met hare
stomme oogen. Als zij bidden wilde, dan was het of de demon
in haar blik nog machtiger was dan anders. In den beginne
werd ik wel eens ongeduldig als zij daar zoo mat en sprakeloos
tegen den wand leunde, of als de kleine schreeuwde en
mij geen nachtrust liet. Zij had echter alleen de oogen te openen,
en dan onderdrukte de demon elke klacht in mijn gemoed
en bracht mij aan het verstand, dat het krijten niet anders was
dan lieflijk gezang. Pennoe schreide werkelijk lieflijker dan alle
andere kinderen, en hij had zulke kleine poezelige blanke vingertjes.</p>

<p>»Eens had hij een tijd lang geschreeuwd. Toen boog ik mij
over het jongske neder en wilde hem toespreken; maar hij
greep mij in den baard. Dat was wat! Sedert moest hij mij telkens
plukharen en zijne moeder merkte dat het mij pleizier deed.
Want als ik wat moois of lekkers had medegebracht, een ei, of
eene bloem, of een koekje, dan hield zij hem in de hoogte, en
stak zijne handjes in mijn baard. Ja binnen weinige maanden
had de vrouw geleerd het kind te waardeeren, want zij werd
rustiger en besteedde meer zorg aan zijne verpleging. Zij is<span class="pagenum"><a name="Page_181" id="Page_181">[181]</a></span>
altijd blank en teer gebleven, maar het scheen of zij van dag
tot dag jonger en schooner werd. Zij kon ternauwernood twintig
jaren geweest zijn, toen ik haar kocht. Hoe zij heette heb ik
nooit te weten kunnen komen. Wij gaven haar ook geen naam:
zij was &sbquo;de vrouw&rsquo; en zoo spraken wij haar aan. Toen zij acht
maanden bij ons geweest was, stierf het muisje. Ik heb geweend
als zij, en terwijl ik zoo, over het kleine lijkje gebogen, aan
mijne tranen den vrijen loop liet en dacht: nu kan hij zijn vingertjes
niet meer naar je uitsteken, toen voelde ik voor het eerst
de zachte hand van de vrouw over mijne wangen. Zij streelde als
een kind mijn ruwen baard, en daarbij zag ze mij zoo dankbaar
aan, dat ik te moede was alsof de pharao mij Opper- en Neder-Egypte
op eens ten geschenke had gegeven.</p>

<p>»Zoodra het muisje begraven was, werd zij weder zwakker,
maar moeder zorgde voor hare verpleging, zoodat zij gezond bleef.
Ik leefde met haar als een vader met zijn kind. Zij was zoo
vriendelijk! Doch zoodra ik haar naderen wilde en haar mijne
liefde toonen, dan keek ze mij aan, en de demon in hare oogen
dreef mij terug en ik liet haar alleen. Zij werd gezonder, sterker
en steeds schooner, zoo schoon zelfs, dat ik haar voor anderen
verborgen hield, en het verlangen mij verteerde haar tot mijne
vrouw te maken. Eene rechte huisvrouw kon zij wel nooit worden;
hare handjes waren zoo teer, en zij wist niet eens hoe zij
geiten moest melken. Dat en al het overige deed moeder voor
haar. Overdag bleef zij in de hut en werkte, want zij was zeer
bedreven in vrouwelijke handwerken, en kon kanten vlechten
zoo fijn als spinrag, die moeder verkocht om voor de opbrengst
reukwerken aan te schaffen. Daar hield zij veel van, en ook
van bloemen; dat heeft Warda daarbinnen van haar. &rsquo;s Avonds,
als de menschen van de overzijde de doodenstad hadden verlaten,
wandelde zij hier in het dal op en neer in gepeins, nu en dan
eens opziende naar de maan, die zij zeer liefhad.</p>

<p>»Eens, het was in den wintertijd, kwam ik naar huis. Het
was reeds donker en ik dacht haar als naar gewoonte voor de
deur te vinden. Daar hoor ik, zoowat honderd schreden achter
het hol van de oude Hekt, een troep jakhalzen zoo geweldig
blaffen, dat ik dadelijk bij mijzelf zeide: ze hebben een mensch
aangevallen. Ik begreep ook wie, al had niemand het mij gezegd.
De vrouw kon immers niet schreeuwen of om hulp roepen? Razend
van angst rukte ik de paal, waaraan de geit vaststond, uit
den grond en een brandend stuk hout van den haard, vloog de
ongelukkige te hulp, verjoeg de beesten en droeg de arme vrouw
geheel bewusteloos in de hut. Moeder hielp mij en wij brachten
haar gelukkig weder bij. Toen wij alleen waren, schreide ik als
een kind van vreugde, dat ik haar gered had. Zij liet zich door<span class="pagenum"><a name="Page_182" id="Page_182">[182]</a></span>
mij kussen, en &mdash; toen is zij mijne vrouw geworden, drie jaren
nadat ik haar gekocht had.</p>

<p>»Zij heeft mij een meisje geschonken, dat zij zelve Warda
noemde. Want zij toonde mij eene roos en wees op het kind, en
wij begrepen haar, ook al sprak zij niet. &mdash; Niet lang daarna is
zij gestorven.</p>

<p>»Gij zijt een priester, maar ik verzeker u, wanneer ik ooit voor
Osiris word geroepen en mij toegang wordt verleend tot de gezaligden,
dan wil ik vragen of ik die vrouw daar ook weder vinden
zal. Als de portier mij dan een ontkennend antwoord geeft, mag
hij mij gerust naar de verdoemden verwijzen, wanneer ik haar
daar terugvind.&rdquo;</p>

<p>»En heeft zij door geen enkel teeken verraden, welke hare
afkomst was?&rdquo; vroeg de arts.</p>

<p>De soldaat bedekte zijn aangezicht met beide handen, weende
luide en hoorde hem niet. Doch de Paraschiet zeide: »Zij was de
dochter van een hooggeplaatst man, want wij vonden in haar
kleed een gouden kleinood met een edelsteen, waarop vreemde
teekens zijn gegraveerd. Het is zeer kostbaar, en mijne vrouw bewaart
het zorgvuldig voor de kleine.&rdquo;</p>

<div class="footnotes">

<div class="footnote">
<p><a name="Footnote_124" id="Footnote_124"></a><a href="#FNanchor_124"><span class="label">124)</span></a> Vazen van gebakken klei, kalksteen of albast, die gebruikt werden
voor het bewaren der ingewanden van gebalsemde Egyptenaars. Zij
moesten de vier geniën van den dood voorstellen: Amset, Hapi, Toeamoetef
en Khebsennoef. In plaats van met een deksel, werd elke kanope
gesloten met den kop van den genius, waaraan zij gewijd was. Amset
(onder bescherming van Isis) had het hoofd van een mensch, Hapi (beschermd
door Nephtys) den kop van een aap, Toeamoetef (beschermd door
Neith) van een jakhals, Khebsennoef (beschermd door Selk) van een
sperwer. In een Christelijk-Koptisch handschrift worden, in plaats van
deze vier kanopen-goden, de vier aartsengelen aangeroepen.</p>
</div>

<div class="footnote">
<p><a name="Footnote_125" id="Footnote_125"></a><a href="#FNanchor_125"><span class="label">125)</span></a> Zie Dl. I, bl. <a href="#Page_70">64</a>.</p>
</div>

<div class="footnote">
<p><a name="Footnote_126" id="Footnote_126"></a><a href="#FNanchor_126"><span class="label">126)</span></a> Dit is de titel van het eerste hoofdstuk van het zoogenaamde Doodenboek.
Het begint: Ha em re&rsquo; em per em hroe, welke woorden de Grieken
later aanleiding gaven te spreken van een boek der Egyptenaars, &bdquo;De heilige
Ambres&rdquo; geheeten, dat bij Horappollo (Hiërogl. I, 38) voorkomt.
</p>
<p>
Het Doodenboek, door Champollion minder juist &bdquo;Rituel funéraire&rdquo; genoemd,
bevat eene reeks van opstellen of hoofdstukken, die onder elkander
niet onmiddellijk samenhangen, of een aaneengesloten doorloopend geheel
vormen. Het is eene verzameling van heilige teksten, alle op een hoofdonderwerp:
de verrijzenis, het doodengericht en het leven aan gene zijde
van het graf, betrekkelijk, en uit verschillende tijden afkomstig. Het behoorde
tot de heilige schriften, die aan Toth of Hermes worden toegekend,
en kan zoo al niet tot de door Clemens van Alexandrië vermelde 42 Hermetische
boeken, dan toch tot de andere geschriften van dezelfde afkomst
(Jamblichus gewaagt zelfs van 20000) gebracht worden. Het Doodenboek
bevat alles wat men weten moet, om op aarde zich reeds voor zijn dood
voor te bereiden. Het levert de beschrijving en den inhoud der formulieren,
die bij het vervaardigen der amuletten en andere voorbehoedmiddelen
aan den overledene werden medegegeven; de gebeden en toespraken, die
hij tot de goden van het doodenrijk richt, en waardoor hij de beletselen
overwint, hem door vijandige geesten en booze machten in den weg
gesteld. Zelfs treedt hij telkens als handelende op. De inhoud heeft alleen betrekking
op hem en zijn tocht door het doodenrijk, waarbij gezegd wordt,
waarheen hij gaat, wat hij doet, hoort en ziet en wie hij is. Eigenlijk is de
overledene reeds voor de begrafenis, of de plaatsing van zijn gebalsemd lijk in
de grafkamer, door zijn leven gerechtvaardigd, als de door Toth tegen zijne
vijanden gerechtvaardigde Osiris, in de gemeenschap der zalige geesten
en vereenzelvigd met Ra. Een volledige tekst in hiëroglyphisch schrift is,
naar het oorspronkelijke in het Egyptisch museum te Turyn, in 1842
door Lepsius, een ander insgelijks volledige tekst, doch in hiëratisch
schrift, in het vorige jaar naar een papyrus van het museum te Leiden
door Dr. Leemans in het licht gegeven. Laatstgemelde hield in eene vergadering
van de Afdeeling Letterkunde der Kon. Academie van wetenschappen
onlangs eene voordracht over het doodenboek, waarvan een overzicht
in de <cite>Verslagen en Mededeelingen</cite> der Afdeeling werd
opgenomen, en waaraan wij bovenstaande opmerkingen ontleenden. Vert.</p>
</div>

<div class="footnote">
<p><a name="Footnote_127" id="Footnote_127"></a><a href="#FNanchor_127"><span class="label">127)</span></a> De teksten van het Doodenboek werden onder de windsels (bij de
dij of onder den arm), dikwijls ook in de lijkkist onder of naast de
mummie gevonden.</p>
</div>

<div class="footnote">
<p><a name="Footnote_128" id="Footnote_128"></a><a href="#FNanchor_128"><span class="label">128)</span></a> Toth. Zie Dl. I, bl. <a href="#Page_33">27</a>.</p>
</div>

<div class="footnote">
<p><a name="Footnote_129" id="Footnote_129"></a><a href="#FNanchor_129"><span class="label">129)</span></a> De afbeeldingen bij het 125ste hoofdstuk van het Doodenboek stellen
het doodengericht der Egyptenaars voor. De opperrechter Osiris zit op een
troon onder een baldakijn, met de twee en veertig rechters bij hem. In
de zaal staat de weegschaal; de hondskopaap, het heilige dier van Toth,
bestuurt den evenaar. Op de eene schaal staat het hart van den afgestorvene,
op de andere het beeld van de godin der waarheid, die de ziel
in de rechtszaal binnenleidt. &mdash; Toth schrijft het protokol. De ziel verklaart
zich niet schuldig te hebben gemaakt aan de twee en veertig
doodzonden, en wordt, wanneer zij geloof heeft gevonden, &bdquo;maä cheroe,&rdquo;
d. i. &bdquo;waarheid sprekende&rdquo; genoemd en alzoo zalig gesproken. Zij krijgt
nu haar hart terug en gaat over tot een nieuw goddelijk leven.</p>
</div>

<div class="footnote">
<p><a name="Footnote_130" id="Footnote_130"></a><a href="#FNanchor_130"><span class="label">130)</span></a> De stad Ramses, die in den bijbel voorkomt. Exodus I, 11.</p>
</div>

<div class="footnote">
<p><a name="Footnote_131" id="Footnote_131"></a><a href="#FNanchor_131"><span class="label">131)</span></a> Semieten.</p>
</div>

<div class="footnote">
<p><a name="Footnote_132" id="Footnote_132"></a><a href="#FNanchor_132"><span class="label">132)</span></a> Zie over hetgeen men van het verblijf der Joden in Egypte op de
monumenten en in de papyrussen heeft gevonden: Chabas, <cite>Mélanges
égyptologiques II</cite>, en Ebers, <cite>Aegypten und die Bücher
Mose&rsquo;s</cite>.</p>
</div>

<div class="footnote">
<p><a name="Footnote_133" id="Footnote_133"></a><a href="#FNanchor_133"><span class="label">133)</span></a> Zie over Gosen, waarvan ook op de monumenten gewag wordt gemaakt:
Ebers, <cite>Durch Gosen zum Sinai, aus dem Wanderbuche
und der Bibliothek</cite>. In een brief van een schrijver aan
zijn opziener wordt de heerlijkheid van dit landschap zeer geprezen.</p>
</div>

<div class="footnote">
<p><a name="Footnote_134" id="Footnote_134"></a><a href="#FNanchor_134"><span class="label">134)</span></a> Exodus I, 13, 14; V, 7, 8.</p>
</div>

<div class="footnote">
<p><a name="Footnote_135" id="Footnote_135"></a><a href="#FNanchor_135"><span class="label">135)</span></a> Zie Dl. I, blz. <a href="#Page_18">12</a>.</p>
</div>

<div class="footnote">
<p><a name="Footnote_136" id="Footnote_136"></a><a href="#FNanchor_136"><span class="label">136)</span></a> Een groot feest, dat gevierd werd, ter eere van Amon-Chem.</p>
</div>

<div class="footnote">
<p><a name="Footnote_137" id="Footnote_137"></a><a href="#FNanchor_137"><span class="label">137)</span></a> Pennoe beteekent in het Oud-Egyptisch: muis.</p>
</div></div>

<hr class="l1" />

<p><span class="pagenum"><a name="Page_183" id="Page_183">[183]</a></span></p>


<h3><a name="II_02" id="II_02"></a>TWEEDE HOOFDSTUK.</h3>

<hr class="l4" />

<p>De arts Nebsecht verliet den volgenden morgen de hut van
den Paraschiet toen het begon te schemeren. Hij was tevreden
over den toestand van zijne kranke, en richtte, in ernstige gedachten
verzonken, zijne schreden naar den terrassentempel van
Hatasoe, om zijn vriend Pentaoer op te zoeken en bij hem
het geschrift op te stellen, dat hij den ouden man had toegezegd.
Hij kwam bij het heiligdom, op het oogenblik dat de zonnegod
zich in zijn stralenkrans boven den horizont verhief. Hij
verwachtte natuurlijk het morgengezang van de priesters te hooren,
maar alles bleef stil. Hij klopte aan, en de portier opende
slaperig de poort.</p>

<p>Nebsecht vroeg naar den tempelopziener.</p>

<p>»Die is dezen nacht gestorven,&rdquo; geeuwde de man.</p>

<p>»Wat zegt ge?&rdquo; riep de arts, hevig ontroerd. »Wie is gestorven?&rdquo;</p>

<p>»Onze oude opziener Roeï, die brave man.&rdquo;</p>

<p>Nebsecht haalde vrijer adem en vroeg naar Pentaoer.</p>

<p>»Gij zijt uit het Seti-huis,&rdquo; sprak de portier, »en weet gij
dan niet, dat men hem van zijn ambt heeft ontzet? De heilige
vaders hebben geweigerd met hem de wedergeboorte van Ra
te begroeten. Misschien zingt hij voor zich alleen boven op de
wachtplaats. Daar zult gij hem vinden.&rdquo;</p>

<p>De arts klom haastig de trappen op. Verschillende priesters
gingen zingende bij elkaar staan, zoodra zij hem in &rsquo;t oog kregen,
doch hij gaf geen acht op hen. Hij vond zijn vriend op het
bovenste terras bezig met schrijven.</p>

<p>Weldra wist hij wat er gebeurd was, en toornig riep hij:
»Gij zijt die slimme heeren in het Seti-huis te oprecht en te
waarheidlievend, en dit vee hier te ijverig en te rein. Ik begreep<span class="pagenum"><a name="Page_184" id="Page_184">[184]</a></span>
wel dat het hierop uitloopen zou, toen zij u in de mysteriën
inleidden. Wij ingewijden hebben slechts te kiezen tusschen liegen
of zwijgen.&rdquo;</p>

<p>»Al weder de oude dwaling!&rdquo; zeide Pentaoer. »Wij weten
dat de godheid éen is; wij noemen hem het Al<a name="FNanchor_138" id="FNanchor_138"></a><a href="#Footnote_138" class="fnanchor">138)</a>, het omhulsel
van het Al<a name="FNanchor_139" id="FNanchor_139"></a><a href="#Footnote_139" class="fnanchor">139)</a> of kortweg Ra. Maar onder Ra verstaan wij wat
anders dan de zinnelijke menschen, want voor ons is het heelal de
godheid, en in elk zijner deelen erkennen wij een openbaringsvorm
van het hoogste wezen, buiten hetwelk er niets is in de
hoogte en in de diepte.&rdquo;</p>

<p>»Dat alles moogt gij mij alleen zeggen, een mede-ingewijde,&rdquo;
viel Nebsecht hem in de rede.</p>

<p>»Maar ik ontwikkel het ook niet geheel voor de leeken,&rdquo; haastte
Pentaoer zich te zeggen: »alleen toon ik hen, die alles nog niet
begrijpen kunnen, enkele deelen. Ben ik een leugenaar, wanneer
ik bijvoorbeeld niet zeg: &sbquo;ik spreek,&rsquo; maar: &sbquo;mijn mond
spreekt,&rsquo; wanneer ik beweer dat uw oog ziet, hoewel gijzelf het
zijt die ziet? Wanneer het licht van den Eenen zich vertoont,
dan dank ik hem in liederen uit den diepsten grond mijns harten,
en ik noem den vorm waarin hij zijn licht het glansrijkst
aan mij vertoont, Ra. Wanneer ik mijn oog laat weiden over de
groenende velden daarginds, dan roep ik de geloovigen op om
Rennoet<a name="FNanchor_140" id="FNanchor_140"></a><a href="#Footnote_140" class="fnanchor">140)</a> te danken, dat wil zeggen: om hulde te brengen
aan de werkzaamheid van dien Eenen, door welke het koorn
in de aren rijpt. Word ik met bewondering vervuld, zoo vaak<span class="pagenum"><a name="Page_185" id="Page_185">[185]</a></span>
ik denk aan de ontelbare zegeningen, die gindsche goddelijke
stroom, waarvan de oorsprong ons onbekend is, over ons land
uitstort, dan prijs ik den Eenen in de gedaanten van den god
Hapi<a name="FNanchor_141" id="FNanchor_141"></a><a href="#Footnote_141" class="fnanchor">141)</a>, den geheimzinnige. Hetzij wij de zon aanschouwen, of
den milden oogst, of den Nijl, hetzij in de zichtbare of in de
onzichtbare wereld de eenheid en harmonie met bewondering
opmerken, wij hebben toch altijd met dien Eenen te doen, die
alles omvat, tot wien ook wij behooren, als zijnde de vormen
zijner openbaring, waarin hij zijn zelfbewustzijn heeft gelegd.
De kring der voorstellingen, waarin de groote menigte zich beweegt
is klein....&rdquo;</p>

<p>»En zoo geven wij als leeuwen het volk de beten, die wij in
eens verslinden<a name="FNanchor_142" id="FNanchor_142"></a><a href="#Footnote_142" class="fnanchor">142)</a>, in fijn gesneden brokjes, met saus overgoten
gelijk een kranke met eene zwakke maag.&rdquo;</p>

<p>»Neen, niet alzoo. Wij achten ons verplicht den sterk werkenden
drank, die zelfs mannen kan neerwerpen, te verzachten
en te verzoeten, eer wij dien aan kinderen, de geestelijke onmondigen
toedienen. De wijzen uit den voortijd hebben de verhevenste
waarheden in allegorische beelden en symbolen, en eindelijk
in schoone en veelkleurige mythen omsluierd, maar haar
op deze wijze verstaanbaar tot de menigte gebracht&rdquo;<a name="FNanchor_143" id="FNanchor_143"></a><a href="#Footnote_143" class="fnanchor">143)</a>.</p>

<p>»Verstaanbaar?&rdquo; vroeg de arts. »Verstaanbaar? Waartoe dan
de sluier?&rdquo;</p>

<p>»Meent gij dat het volk de naakte waarheid in het aangezicht
zou kunnen zien<a name="FNanchor_144" id="FNanchor_144"></a><a href="#Footnote_144" class="fnanchor">144)</a>, zonder te vertwijfelen?&rdquo;</p>

<p>»Kan ik het dan? Kan een ander het, al ziet hij recht voor
zich uit, en al is het hem om niets en volstrekt niets anders
dan waarheid te doen?&rdquo; riep de arts. »Wij beiden weten toch,
dat de dingen alleen zóo zijn, als zij zich vertoonen in den spiegel
onzer ziel, al naarmate deze op eene of andere wijze is
gepolijst. Wat grijs is zie ik grijs, en wat wit is wit, en ik heb
mij gewend, wanneer ik iets tracht te weten te komen, er niet
het minste van het mijne bij te voegen, als er al zoo iets in
mijn nuchter hoofd voorhanden is. Gij beschouwt de dingen<span class="pagenum"><a name="Page_186" id="Page_186">[186]</a></span>
evenals ik, maar iedere voorstelling wordt in u gewijzigd. Want
in uwe ziel zijn onzichtbare beeldhouwers werkzaam, die het
scheeve rechtbuigen, aan het alledaagsche zekere bekoorlijkheid
weten bij te zetten, en het indrukwekkende in een schoon gewaad
kunnen kleeden. Gij zijt een dichter, een kunstenaar, en
ik maar eenvoudig iemand die naar waarheid zoekt.&rdquo;</p>

<p>»Juist,&rdquo; hernam Pentaoer, »om dit uw streven alleen acht
ik u hoog, en gij weet het wel, ook ik verlang niets dan
waarheid.&rdquo;</p>

<p>De arts boog het hoofd ten teeken van toestemming en zeide
weder: »Ik weet het, ik weet het! Maar onze wegen loopen
naast elkander, zonder elkander te raken. Ons beider einddoel
is de oplossing van een raadsel, waarvan velerlei verklaringen
te geven zijn. Gij meent in het bezit te zijn van de ware, en
misschien bestaat er in &rsquo;t geheel geene.&rdquo;</p>

<p>»Dan willen wij ons tevreden stellen met die het meest beantwoordt
aan onze behoeften en tevens de schoonste is,&rdquo; zeide
Pentaoer.</p>

<p>»De schoonste!&rdquo; riep Nebsecht onwillig. »Wilt gij dat wangedrocht
schoon noemen, dat gij God heet, dat reuzenlichaam,
dat eeuwig zichzelf doet geboren worden en zichzelf weder verslindt?
God is het Al, zegt gij, dat zichzelf genoeg is. Hij moet
eeuwig zijn en is het ook, wijl alles wat van hem uitgaat ook
weder door hem opgeslokt wordt, en de groote gierigaard geen
zaadkorrel, geen lichtstraal, geen luchtblaasje weggeeft, zonder ze
terug te eischen voor zijne huishouding, die geen doel heeft, die
niet door rede en goedheid wordt bestuurd, maar door een tyranniek:
gij <em>zult</em>! waarvan hijzelf een slaaf is. Hij is alleen
door zichzelf te begrijpen, de bloodaard, die zich verborgen houdt
achter een ondoordringbaren sluier, dien ik hem zou willen afrukken
als ik kon. Zie, zoo beschouw ik dat ding, hetwelk gij
God noemt!&rdquo;</p>

<p>»Zeker een walgelijk beeld,&rdquo; hernam Pentaoer, »omdat gij
vergeet, dat wij de rede erkend hebben als het wezen van het
Al, als de kracht, die het gansche heelal doordringt en beweegt,
de rede, die in de harmonie der samenwerking van alle deelen,
en in ons zelven, gevormd uit zijn stof en bezield met zijne
ziel, zich openbaart.&rdquo;</p>

<p>»Is er iets redelijks in dat worstelspel des levens?&rdquo; vroeg
Nebsecht. »Is dat eeuwig nederwerpen om weder te laten opstaan
zoo bijzonder wijs, en heeft het zulk een verheven doel? En
terwijl gij aan de verschijnselen van het Al zulk eene rede ten
grondslag legt, paait gij uzelven met een opperheer van uw
eigen maaksel, die verbazend veel heeft van de meesters en
meesteressen, waarvoor gij het volk laat nederknielen.&rdquo;</p>

<p><span class="pagenum"><a name="Page_187" id="Page_187">[187]</a></span></p>

<p>»Slechts schijnbaar,&rdquo; antwoordde Pentaoer. »Het is een noodzakelijk
gevolg van de omstandigheid, dat het bovenzinnelijke
alleen in zinnelijken vorm kan worden medegedeeld. Daar God
zich aan ons doet kennen als de wereldrede, noemen wij hem
&sbquo;het woord&rsquo;. &sbquo;Die zijne leden met namen bekleedt&rsquo;<a name="FNanchor_145" id="FNanchor_145"></a><a href="#Footnote_145" class="fnanchor">145)</a>, zooals de
heilige teksten zich uitdrukken, beteekent zooveel als de kracht,
die aan de dingen hunne eigenaardige vormen verleent, waardoor
zij zich van elkander onderscheiden. De scarabeüs-kever<a name="FNanchor_146" id="FNanchor_146"></a><a href="#Footnote_146" class="fnanchor">146)</a>,
die &sbquo;als zijn eigen zoon in het leven treedt&rsquo;, wijst ons op de zich
altijd verjongende scheppingskracht in de natuur. En wilt gij
daarom onzen goeden God een wangedrocht noemen? Gij kunt
het bestaan van zulk een kracht niet loochenen, en evenmin ontkennen,
dat wij daarvoor een gelukkig beeld hebben gekozen.
Immers gij weet, dat er alleen mannelijke scarabeën zijn, en
dat deze dieren zichzelven voorttelen&rdquo;<a name="FNanchor_147" id="FNanchor_147"></a><a href="#Footnote_147" class="fnanchor">147)</a>.</p>

<p>Nebsecht kon niet nalaten te glimlachen en zeide: »Als alle
leerstellingen der mysteriën zoo waar zijn, als dit beeld gelukkig
heet gekozen te zijn, dan ziet het er met ulieden treurig
uit. De mestkevers zijn sedert jaren mijne vrienden, die met
mij dezelfde kamer bewonen. Ik ken hun familieleven en geef
u de verzekering, dat er onder hen mannetjes en wijfjes zijn,
evenals onder de katten, apen en menschen. Uw &sbquo;goede God&rsquo;
is mij onbekend. Wat meer is, als ik kalm nadenk, dan kan
ik mij maar niet begrijpen, hoe gij over het geheel een goed
en een kwaad beginsel in de wereld wilt onderscheiden. Is het
Al werkelijk god; is God, zooals de schriften leeren, inderdaad
de goedheid zelve, en is er niets buiten hem, waar is dan nog
plaats voor het kwade?&rdquo;</p>

<p>»Gij spreekt als een schooljongen,&rdquo; zeide Pentaoer onwillig.
»Goed en redelijk op zichzelf is al wat bestaat, maar de Eene,
die oneindig is, die zichzelf de wet voorschrijft en de wegen van
zijne werkzaamheid aanwijst, verleent aan het eindige zijn bestaan
door altijddurende vernieuwing, en gaat zonder ophouden
in de wisselende vormen van het eindige over. Wat wij kwaad,
boos, duister noemen is, op zichzelf beschouwd, goddelijk, goed,
redelijk en helder. Doch het vertoont zich aan ons beneveld verstand
in een ander licht, wijl wij alleen den weg zien en het
doel niet kennen, enkel de op zichzelf staande dingen waarnemen
en het geheel niet overzien kunnen. Evenals gij berispen<span class="pagenum"><a name="Page_188" id="Page_188">[188]</a></span>
oppervlakkige hoorders de muziek, waarin zij een wanklank
hooren, die de harpspeler echter opzettelijk aan zijne snaren
ontlokte, om zijne hoorders de reinheid der volgende harmonieën
dieper te doen gevoelen. Zoo bedilt een gek den schilder, die
zijn paneel zwart maakt, zonder te wachten tot het beeld voltooid
is, dat juist op dien donkeren grond helderder zal uitkomen.
Zoo scheldt een kind op den edelen boom, waarvan de
vruchten rotten, zonder te begrijpen dat uit hunne kernen nieuw
leven zal ontwaken. Het schijnbaar kwade is slechts de voorbereiding
tot hooger geluk en de dood de drempel des nieuwen
levens, gelijk het avondrood door den nacht oversluierd wordt,
om weldra weder te voorschijn te komen als morgengloed, die
den rijzenden dag aankondigt.&rdquo;</p>

<p>»Inderdaad, dat klinkt zeer overtuigend,&rdquo; hernam Nebsecht.
»Alles, zelfs het afschrikwekkendste, wordt bekoorlijk op uwe
lippen. Doch ik zou uwe stelling kunnen omkeeren en zeggen:
het kwaad regeert de wereld, slechts nu en dan wordt
ons een enkel drupje zalig genot te proeven gegeven, om ons
de bitterheid van het leven des te harder te doen gevoelen. Gij
ziet in alles harmonie en goedheid; mijne ervaring is echter, dat
het leven door den hartstocht wordt gewekt, dat ons gansche
bestaan een strijd is, en dat het eene schepsel bestemd is het
andere op te eten.&rdquo;</p>

<p>»En bemerkt gij dan niets van de schoonheid der zichtbare
dingen? Vervult die onveranderlijke orde van het heelal u niet
met deemoedige bewondering?&rdquo;</p>

<p>»Naar schoonheid,&rdquo; antwoordde de arts, »heb ik nooit gezocht;
mogelijk mis ik ook wel het orgaan, om haar zelfstandig waar
te nemen, hoewel ik mij gaarne door u er op laat wijzen. Aan
de orde in de natuur laat ik ten volle recht wedervaren, want
zij is de ware wereldziel. Temt<a name="FNanchor_148" id="FNanchor_148"></a><a href="#Footnote_148" class="fnanchor">148)</a> noemt gij den Eene, dat wil
zeggen: de som, de eenheid, verkregen door de optelling van
vele getallen, en dat bevalt mij. Want de bestanddeelen van
het heelal, en de krachten die bepalen, in welke verschillende
richtingen het leven zich bewegen moet, zijn nauwkeurig berekend
volgens maat en getal, maar zonder dat daarbij van goed
of schoon sprake kan zijn.&rdquo;</p>

<p>»Zulke opvattingen,&rdquo; zeide Pentaoer, die bezorgd werd over
zijn vriend, »zijn de gevolgen uwer zonderlinge bezigheden.
Gij doodt en vernielt om, zooals gij dat noemt, het geheim des
levens op te sporen. Beschouw het worden der dingen in de
natuur: open het orgaan, dat u ontbreekt zoo gij meent, namelijk
uwe oogen en de schoonheid van de zichtbare wereld zal u<span class="pagenum"><a name="Page_189" id="Page_189">[189]</a></span>
ook zonder mijne hulp leeren, dat het een valsche god is, dien
gij aanbidt.&rdquo;</p>

<p>»Ik bid in het geheel niet,&rdquo; zeide Nebsecht, »want de wet, die
de wereld in beweging brengt, laat zich evenmin als uwe regelmatig
afloopende zandloopers door bidden vermurwen. Maar wie
zegt u toch, dat ik het worden der dingen niet op het spoor
tracht te komen? Ik zeide u reeds, dat ik beter dan gij weet,
hoe de scarabeën ontstaan. Ja, ik heb menig dier van kant gemaakt,
en dat niet alleen om zijn organisme te leeren kennen,
maar ook om uit te vorschen, hoe het zich gevormd had. Doch
juist bij dezen arbeid heeft zich mijn orgaan voor het schoone
eer gesloten dan geopend. Ik verzeker u, dat het even weinig opwekkend
is, het ontstaan als de vernietiging en de verandering der
dingen na te gaan.&rdquo;</p>

<p>Pentaoer zag den heelmeester vragend aan.</p>

<p>»Ik wil ook eens,&rdquo; ging de laatste voort, »in beelden spreken.
Daar, zie dezen wijn! Wat is hij klaar en geurig! En toch
hebben de wijngaardeniers hem met hunne eeltachtige voeten uit
de druiven geperst. Ziehier deze volle aar! Welk eene goudgele
glans! En zij zal, als wij haar malen, sneeuwwit meel geven. Niettemin
wies zij op uit een rottenden zaadkorrel. Onlangs roemdet
ge de schoonheid van de groote bijna voltooide zuilenzaal in
den tempel van Amon aan de overzijde in Thebe<a name="FNanchor_149" id="FNanchor_149"></a><a href="#Footnote_149" class="fnanchor">149)</a>. Hoe zal
de nakomelingschap dit werk bewonderen! Ik heb het zien worden.
Daar lagen vierkante steenblokken in de grootste wanorde
door elkaar. Hoopen stof dwarrelden op, zoodat ik bijna niet
ademen kon. Drie maanden geleden werd ik er heen gezonden,
omdat men meer dan honderd arbeiders, bij het steenslijpen in
de brandende zonnehitte, zoo had geslagen, dat zij het bijna bestierven.
Als ik nu een dichter was als gij zijt, dan zou ik u
duizend zulke tafereelen ophangen, die u zeker niet bevallen
zouden. Vooreerst hebben wij genoeg te doen met het bestaande
waar te nemen, en de wetten op te sporen, waardoor alles in
beweging wordt gebracht.&rdquo;</p>

<p>»Ik heb uw streven nooit geheel kunnen verstaan, en het
heeft mij altijd moeite gekost te begrijpen, waarom gij u toch
eigenlijk niet op de wetenschap der Horoscopen hebt toegelegd,&rdquo;
zeide Pentaoer. »Gelooft gij dan, dat het leven van planten en
dieren in zijne oneindige afwisseling, dat zoo geheel afhankelijk
is van zijne omgeving, waardoor het bepaald wordt, zich tot<span class="pagenum"><a name="Page_190" id="Page_190">[190]</a></span>
wetten, getallen en afmetingen laat terugbrengen, evenals de
beweging der sterren?&rdquo;</p>

<p>»Vraagt gij dit? Zou de ontzaglijk sterke reuzenhand, die de
lichten daarboven dwingt zich voort te bewegen in hun nauwkeurige
afgebakende banen, ook niet fijn genoeg ontwikkeld zijn,
om aan de vlucht der vogels en den slag van het menschelijk
hart bepaalde wetten voor te schrijven?&rdquo;</p>

<p>»Daar zijn wij weder bij de harten,&rdquo; zeide de dichter lachend.
»Zijt gij uw doel al wat nader gekomen?&rdquo;</p>

<p>De arts werd ernstig en zeide: »Misschien zal ik morgen
reeds in het bezit zijn van hetgeen ik noodig heb. Daar ligt
uw palet met roode en zwarte verf, papyrus en schrijfriet;
mag ik een blad gebruiken?&rdquo;</p>

<p>»Natuurlijk; maar vertel mij eerst.....&rdquo;</p>

<p>»Vraag maar niets; gij zoudt mijn voornemen niet billijken,
en het zou aanleiding geven tot nieuw verschil.&rdquo;</p>

<p>»Ik denk,&rdquo; hernam de dichter, terwijl hij zijn hand op den
schouder van den arts legde, »dat wij den strijd niet behoeven
te vreezen. Hij is tot hiertoe het cement en de verfrisschende
dauw van onze vriendschap geweest.&rdquo;</p>

<p>»Zoolang de strijd ten minste liep over meeningen en opvattingen,
en niet over daden.&rdquo;</p>

<p>»Gij wilt u toch niet meester maken van een menschenhart?&rdquo;
riep de dichter. »Bedenk wel wat gij doet! Het hart is
de woning van het in ons levend uitvloeisel der wereldziel.&rdquo;</p>

<p>»Weet gij dat zoo zeker?&rdquo; vroeg de heelmeester gevoelig.
»Lever mij dan het bewijs! Hebt gij ooit een hart onderzocht;
heeft een mijner ambtgenooten het gedaan? Zij verklaren zelfs
het hart van een boosdoener, een krijgsgevangene onaantastbaar.
Wanneer wij ten einde raad naast een kranke staan, en onze
geneesmiddelen even dikwijls schaden als baten, vanwaar komt
dat? Daarvan alleen, dat wij, artsen, gedwongen zijn om te arbeiden
als de sterrenkundigen, van wien men zegt dat zij de sterren
door eene plank beschouwen. Te Heliopolis bad ik den grooten
oerma<a name="FNanchor_150" id="FNanchor_150"></a><a href="#Footnote_150" class="fnanchor">150)</a> Rahotep, dien inderdaad zoo geleerden oversten van ons
gild, die mij hoogschatte, het hart van een gestorven Amoe te
mogen onderzoeken. Doch hij weigerde het, omdat de groote
Sechet<a name="FNanchor_151" id="FNanchor_151"></a><a href="#Footnote_151" class="fnanchor">151)</a> ook de vrome Semieten in de velden der gezaligden
binnenleidt<a name="FNanchor_152" id="FNanchor_152"></a><a href="#Footnote_152" class="fnanchor">152)</a>. Daarop volgden weder de oude bedenkingen, namelijk:
dat het zelfs zondig is een dierenhart te ontleden, aangezien<span class="pagenum"><a name="Page_191" id="Page_191">[191]</a></span>
ook dit de drager is eener ziel, misschien de bevlekte en
veroordeelde ziel van een mensch, die, eer zij tot den Eenen mag
terugkeeren, den louteringsweg moet voleindigen door de lichamen
van dieren. Ik liet mij door deze tegenwerping niet uit het
veld slaan, en verklaarde hem, dat mijn overgrootvader Nebsecht,
vóor hij zijne verhandeling over het hart schreef<a name="FNanchor_153" id="FNanchor_153"></a><a href="#Footnote_153" class="fnanchor">153)</a>, ongetwijfeld
zulk een orgaan onderzocht had. Toen gaf hij het antwoord,
dat de godheid hem zeker had geopenbaard wat hij
geschreven had, waarom dan ook zijn werk onder de heilige
schriften van Toth<a name="FNanchor_154" id="FNanchor_154"></a><a href="#Footnote_154" class="fnanchor">154)</a> was opgenomen, die vast stonden en onaantastbaar
waren als de wereldrede. Hij wilde mij, zeide hij
verder, rust bezorgen tot stillen arbeid, want ik was een uitverkoren
geest; de hemelsche goden zouden mij wellicht insgelijks
met openbaringen begenadigen. &mdash; Ik was toen jong en heb
mijne nachten in gebeden doorgebracht, maar ik viel met den
dag af, en mijn geest werd doffer in plaats van helderder. Toen
slachtte ik in stilte eerst een hoen, vervolgens ratten, daarna een
konijntje. Ik ontleedde hunne harten en volgde de bloedvaten,
die vandaar uitgaan. &rsquo;t Is waar, ik weet nu slechts weinig meer
dan te voren, maar ik moet achter de waarheid komen en het
hart van een mensch hebben.&rdquo;</p>

<p>»Wat zal u dat geven?&rdquo; vroeg Pentaoer. »Verwacht ge dan
dat gij het onzichtbare en oneindige met uwe menschelijke
oogen zult waarnemen?&rdquo;</p>

<p>»Kent gij de verhandeling van mijn grootvader?&rdquo;</p>

<p>»Zoowat,&rdquo; gaf de dichter ten antwoord. »Hij zegt dat, waar
men ook den vinger legt, hetzij op het hoofd, hetzij op de handen
of de maag, overal het hart wordt gevonden, daar zijne
bloedvaten naar alle leden uitgaan, en dat het hart het uitgangspunt
is van al deze vaten. Verder geeft Nebsecht aan, hoe de
aderen over de leden verdeeld zijn, en toont aan &mdash; is het niet
zoo? &mdash; hoe de verschillende zielstoestanden, als toorn, verdriet,
afschuw, ja ook het gebruik van het woord hart, in het algemeen
voor zijne opvatting getuigen.&rdquo;</p>

<p>»Juist, wij hebben daarover reeds gesproken, en ik geloof dat
hij gelijk heeft, wat het bloed en de dierlijke gewaarwordingen
betreft. Maar het rein en helder verstand in ons heeft een anderen
zetel,&rdquo; en de arts sloeg bij deze woorden met de hand
op zijn breed maar laag voorhoofd. »Koppen heb ik bij honderden<span class="pagenum"><a name="Page_192" id="Page_192">[192]</a></span>
bestudeerd, daarginds bij het hooggerechtshof; ook
lichtte ik de hersenpan van levende dieren<a name="FNanchor_155" id="FNanchor_155"></a><a href="#Footnote_155" class="fnanchor">155)</a>. &mdash; Doch laat
mij nu schrijven, voor wij gestoord worden.&rdquo;</p>

<p>De arts nam het schrijfriet, lengde de zwarte uit verkoolden
papyrus bereide verfkleur aan, en schreef in sierlijke hiëratische
letters<a name="FNanchor_156" id="FNanchor_156"></a><a href="#Footnote_156" class="fnanchor">156)</a> het document voor den Paraschiet, waarbij hij bekende
voor hem geëischt te hebben, dat hij het hart van een mensch
zou stelen, en kort en bondig verklaarde voor Osiris en de doodenrechters
de schuld van den oude op zich te willen nemen. Toen
hij gereed was, strekte Pentaoer zijne hand uit naar het geschreven
stuk, maar Nebsecht vouwde het samen, stak het in een
taschje, waarin zich de amulet bevond, die zijne stervende moeder
hem om den hals had gehangen, en zeide, na eene diepe ademhaling:
»Daarmede zijn we klaar. Vaarwel Pentaoer!&rdquo;</p>

<p>De dichter hield zijn vriend staande, sprak hem met ernst en
warmte toe, en smeekte hem toch van zijn voornemen af te zien.
Doch Nebsecht bleef ongeroerd door deze beden en trachtte zijne
vingers los te rukken uit de verbazend sterke handen van Pentaoer,
die ze als met ijzeren klemmen vasthielden. De dichter
vermoedde in zijne vervoering niet, dat hij zijn vriend pijn
deed, tot deze, na eene vruchtelooze poging om vrij te komen,
uitriep: »Gij verwringt mijne vingers!&rdquo;</p>

<p>Er kwam een glimlach op het gelaat van den dichter. Hij
liet den heelmeester los en zeide, terwijl hij diens vuurroode<span class="pagenum"><a name="Page_193" id="Page_193">[193]</a></span>
handen streelde als eene moeder, die de pijn van haar kind
weg wil strijken: »Wees niet boos op mij, Nebsecht; gij kent
mijne ongelukkige vuisten. Heden moesten ze u inderdaad vasthouden,
want wat gij voorhebt is al te dolzinnig.&rdquo;</p>

<p>»Dolzinnig?&rdquo; vroeg de arts, terwijl hij op zijn beurt lachte.
»Mij goed, maar weet gij dan niet, dat wij Egyptenaars met
bijzondere angstvalligheid aan onze dwaasheden hangen, en zelfs
ons niet ontzien er huis en hof voor op te offeren?&rdquo;</p>

<p>»Ja <em>eigen</em> huis en <em>eigen</em> hof!&rdquo; riep de dichter, en voegde
er daarna bij: »maar niet het leven, niet het welzijn van een
ander.&rdquo;</p>

<p>»Heb ik u dan niet reeds gezegd, dat ik het hart niet voor
den zetel van het verstand kan houden? Wat mij betreft, het
is mij om &rsquo;t even, of ik met het hart van een hamel of met mijn
eigen hart begraven zal worden.&rdquo;</p>

<p>»Ik spreek niet van den doode, die van dit lichaamsdeel
beroofd zal zijn, maar van den levende,&rdquo; hernam Pentaoer.
»Wanneer de daad van den Paraschiet ontdekt wordt, dan is
hij verloren, en het lieve kind daarginds in de hut zoudt gij
alleen gered hebben, om het in de diepste ellende te storten.&rdquo;</p>

<p>Nebsecht zag zijn vriend zoo verbluft en onthutst aan, alsof
hij door een ongeluksbode opeens uit den slaap was gewekt. Na
een oogenblik zeide hij echter: »Ik zou met den oude en Warda
deelen al wat ik heb.&rdquo;</p>

<p>»En wie zal u beschermen?&rdquo;</p>

<p>»Haar vader.&rdquo;</p>

<p>»Die ruwe dronkaard, dien zij morgen of overmorgen wie weet
waarheen zullen zenden....!&rdquo;</p>

<p>»Hij is een braaf man,&rdquo; viel de arts zijn vriend in de rede,
terwijl hij merkbaar ontroerd was en heel erg stotterde. »Maar
wie zou het wagen het meisje iets te doen? Zij is zoo.... zoo....
Zij is zoo lieftallig, zoo schoon en heeft zoo iets eigenaardigs!&rdquo;</p>

<p>Bij de laatste woorden sloeg hij de oogen neder en bloosde
als een meisje. »Gij begrijpt dat beter dan ik,&rdquo; ging hij voort,
»ja, gij vindt haar ook schoon! Zonderling! &mdash; Gij moet niet
lachen, wanneer ik erken &mdash; ik ben immers ook een mensch
als ieder ander? &mdash; wanneer ik erken, dat ik het orgaan, het
mij ontbrekende orgaan voor de schoonheid der vormen toch
eindelijk ook in mij meen ontdekt te hebben; neen, niet meen,
maar werkelijk ontdekt heb. Want het heeft van het eerste
oogenblik hier niet gesproken maar geschreeuwd, geraasd, dat
mij de ooren suisden, en voor het eerst in mijn leven trok de
lijdende mij meer aan dan het leed op zichzelf. Hoe heb ik daar
gezeten als aan die hut gekluisterd, en haar haren bewonderd
en hare oogen en haar ademtocht opgevangen! Zij hebben mij<span class="pagenum"><a name="Page_194" id="Page_194">[194]</a></span>
lang in het Seti-huis gemist; misschien hebben zij ook mijne
preparaten ontdekt, toen ze mij in mijne kamer zochten. Twee
dagen en nachten heb ik mij van den arbeid laten afhouden
door dit kind! Dacht ik als de leeken, die gij u aantrekt, dan
zou ik zeggen: demonen hebben mij betooverd. Maar dat is het
niet&rdquo; &mdash; en bij deze woorden was het alsof zijne oogen vlammen
schoten &mdash; »dat is het niet! Het dierlijke in mij, de lage
natuurdriften, waarvan het hart de zetel is, deze dreigden mijne
borst aan haar ziekbed te doen bersten; zij hebben de andere
fijnere en reine opwellingen hier, hier in deze hersens overmeesterd.
En zoo moet ik, op het oogenblik dat ik hoop te zullen
weten als God zelf, dien gij den vorst van alle wetenschap noemt,
helaas ondervinden, dat het dier in mij sterker is dan wat ik
mijn god noem.&rdquo;</p>

<p>Onder deze laatste woorden had de arts gejaagd en verbolgen
naar den grond gezien, en niet eens op den dichter gelet, die
verbaasd en vol deelneming naar hem luisterde. Beiden zwegen
eene poos, tot Pentaoer zijne hand op die van zijn vriend legde
en met aandoening zeide: »Waarlijk, mijne ziel is niet vreemd
aan hetgeen gij thans gevoelt. Het heeft bij mij, als ik u naspreken
mag, hoofd en hart tegelijk aangedaan. Maar ik weet dat
hetgeen wij voelen wel is waar vreemd is, aan onze gewone
gewaarwordingen, dat het echter hooger en edeler is, in plaats
van daar beneden te staan. Het is niet het dierlijke, Nebsecht,
dat gij in u waarneemt, maar het goddelijke. Het goede is de
schoonste eigenschap van het hemelsche, en gij zijt altijd liefderijk
gezind geweest jegens groot en klein. Doch ik vraag u of
ooit iets zulk eene onweerstaanbare macht op u heeft uitgeoefend,
om een oceaan van goedheid over een ander wezen uit
te storten; of gij aan Warda niet alles wat gij zijt en hebt
blijmoediger en met grooter zelfverloochening zoudt geven, dan
aan vader en moeder en uwe oudste vrienden?&rdquo;</p>

<p>Nebsecht boog zijn hoofd ten teeken van toestemming; Pentaoer
vervolgde echter: »Welaan dan! Volg de nieuwe goddelijke
stem in u, heb Warda lief en offer haar niet op aan uwe ijdele
wenschen. Arme vriend! Bij al uw zoeken naar de verborgenheden
van het leven, hebt gij nog nooit naar het leven zelf
omgezien, dat zich daar open en uitlokkend uitbreidt voor onzen
blik in al zijn omvang en zijne diepte. Gelooft gij dat de jonkvrouw,
die den kalmsten denker in Thebe zoo in vlam kan zetten,
niet door honderd zinnelijke menschen zal worden begeerd,
wanneer zij geen beschermer heeft? Moet ik u zeggen, dat onder
de danseressen in het vreemden-kwartier negen van de tien, dochters
zijn van uit de maatschappij gebannen ouders? Kunt gij vrede
hebben met de gedachte dat door uw toedoen de onschuld aan de<span class="pagenum"><a name="Page_195" id="Page_195">[195]</a></span>
misdaad zal worden prijs gegeven en de roos in het slijk getreden?
Is het menschenhart, waarnaar gij zoozeer verlangt, eene
Warda waard? &mdash; Ga nu, en kom morgen weder bij mij, uw
vriend, die in staat is alles te gevoelen wat gij gevoelt, wien
gij heden zooveel nader zijt gekomen, omdat gij geleerd hebt
in zijn reinst geluk te deelen.&rdquo;</p>

<p>Pentaoer stak den arts zijne hand toe, Nebsecht nam haar aan,
maar langzaam. Nadenkend en met loome schreden ging hij heen,
en zonder te letten op den brandenden gloed van de middagzon,
daalde hij over den berg af in het dal der koningsgraven, in de
richting van de Paraschieten-hut. Hier vond hij den soldaat bij
zijne dochter en vroeg met nadruk: »Waar is de oude?&rdquo;</p>

<p>»Hij ging naar den arbeid in het huis van de balsemers,&rdquo;
luidde het antwoord. »Hij laat u weten dat, als hem iets overkomt,
gij de schriftelijke verklaring niet moogt vergeten, noch
het boek. Hij was als gek, toen hij ons verliet, en heeft het hart
van den hamel bij zich gestoken en medegenomen. Blijft gij wat
bij de kleine; moeder verricht dienstwerk, en ik moet krijgsgevangenen
naar Hermonthis<a name="FNanchor_157" id="FNanchor_157"></a><a href="#Footnote_157" class="fnanchor">157)</a> brengen.&rdquo;</p>

<div class="footnotes">

<div class="footnote">
<p><a name="Footnote_138" id="Footnote_138"></a><a href="#FNanchor_138"><span class="label">138)</span></a> De heilige teksten noemen God dikwijls den Eenen en den Eenigen.
De pantheïstische leer der mysteriën wordt het duidelijkst uitgesproken in
de teksten, die men in bijna alle koningsgraven te Thebe op de wanden
van de ingangszalen vindt. Men heeft ze verzameld en bevonden, dat zij
lofverheffingen van Ra bevatten, wiens vijf en zeventig voornaamste openbaringsvormen
worden aangeroepen. Deze teksten, en het pantheïsme in de
esoterische leer van de Egyptenaars heeft E. Naville in zijn werk &bdquo;<cite>La
litanie du soleil</cite>&rdquo; grondig en voortreffelijk behandeld. De voornaamste
bronnen voor de kennis van de geheime leer der Egyptische priesters zijn:
de tekst van het Doodenboek; de hymne aan de zon, die te Boelaq wordt
bewaard en door Stern en door Grebaut is verklaard en uitgegeven; de opschriften
op de sarkophagen en aan de wanden van de tempels uit den tijd
der Ptolemaeën; en in de tweede plaats: Plutarchus&rsquo; verhandeling over Isis
en Osiris: Jamblichus&rsquo; Egyptische mysteriën en de toespraak van Hermes
Trismegistos aan de menschelijke ziel. De meer geavanceerde beschouwingen,
die in dit gesprek voorkomen, schijnen eerst in het nieuwe rijk tot ontwikkeling
te zijn gekomen. De Egyptische godsdienst is oorspronkelijk uitgegaan
van een, in verhouding tot andere godsdiensten nog weinig ontwikkelden,
Zonne- en Nijldienst.</p>
</div>

<div class="footnote">
<p><a name="Footnote_139" id="Footnote_139"></a><a href="#FNanchor_139"><span class="label">139)</span></a> Teb temt. Bij gelijke opvatting schrijft Eusebius aan het heelal den
vorm van een Grieksche Theta (&#920;) toe.</p>
</div>

<div class="footnote">
<p><a name="Footnote_140" id="Footnote_140"></a><a href="#FNanchor_140"><span class="label">140)</span></a> Godin van den zegen des oogstes.</p>
</div>

<div class="footnote">
<p><a name="Footnote_141" id="Footnote_141"></a><a href="#FNanchor_141"><span class="label">141)</span></a> De Nijl.</p>
</div>

<div class="footnote">
<p><a name="Footnote_142" id="Footnote_142"></a><a href="#FNanchor_142"><span class="label">142)</span></a> &bdquo;De priesters,&rdquo; zegt de kerkvader Clemens van Alexandrië, &bdquo;zorgen
dat niemand in hunne mysteriën wordt ingewijd, behalve de koningen,
en de zoodanigen onder hen, die door deugd en wijsheid uitmunten.&rdquo;
De gedenkteekenen leeren ons hetzelfde op vele plaatsen.</p>
</div>

<div class="footnote">
<p><a name="Footnote_143" id="Footnote_143"></a><a href="#FNanchor_143"><span class="label">143)</span></a> Zie boven, bl. <a href="#Page_97">91</a>.</p>
</div>

<div class="footnote">
<p><a name="Footnote_144" id="Footnote_144"></a><a href="#FNanchor_144"><span class="label">144)</span></a> Te Saïs had het standbeeld van Neith het volgend opschrift: &bdquo;Ik
ben het Al, het verledene, het tegenwoordige en het toekomstige. Geen
sterveling heeft nog mijn sluier opgelicht.&rdquo; Plutarchus, <cite>Isis en Osiris</cite>,
c. 9. Het opschrift wordt met dezelfde woorden medegedeeld door
Proclus in Plato&rsquo;s Timaeus.</p>
</div>

<div class="footnote">
<p><a name="Footnote_145" id="Footnote_145"></a><a href="#FNanchor_145"><span class="label">145)</span></a> Volgens opschriften te Abydus en de lofverheffingen van Ra te
Biban el Moeloek.</p>
</div>

<div class="footnote">
<p><a name="Footnote_146" id="Footnote_146"></a><a href="#FNanchor_146"><span class="label">146)</span></a> Naar dezelfde teksten.</p>
</div>

<div class="footnote">
<p><a name="Footnote_147" id="Footnote_147"></a><a href="#FNanchor_147"><span class="label">147)</span></a> Naar Horapollo, die zegt: &bdquo;De scarabeüs-kever wordt geboren uit
het mannetje alleen.&rdquo;</p>
</div>

<div class="footnote">
<p><a name="Footnote_148" id="Footnote_148"></a><a href="#FNanchor_148"><span class="label">148)</span></a> Zie boven bl. <a href="#Page_184">178</a>.</p>
</div>

<div class="footnote">
<p><a name="Footnote_149" id="Footnote_149"></a><a href="#FNanchor_149"><span class="label">149)</span></a> Aangelegd door Ramses I, voortgezet door Seti I, voltooid door
Ramses II. De overblijfselen van deze zaal met hare honderd vier en
dertig zuilen zijn zonder wederga.</p>
</div>

<div class="footnote">
<p><a name="Footnote_150" id="Footnote_150"></a><a href="#FNanchor_150"><span class="label">150)</span></a> Hoogepriester van Heliopolis.</p>
</div>

<div class="footnote">
<p><a name="Footnote_151" id="Footnote_151"></a><a href="#FNanchor_151"><span class="label">151)</span></a> De leeuwenkoppige godin. Vgl. bl. <a href="#Page_67">61</a>.</p>
</div>

<div class="footnote">
<p><a name="Footnote_152" id="Footnote_152"></a><a href="#FNanchor_152"><span class="label">152)</span></a> Naar den tekst bij de beroemde voorstellingen van de vier volken
(Egyptenaars, Semieten, Libiërs en Ethiopiërs) in het graf van Seti I.</p>
</div>

<div class="footnote">
<p><a name="Footnote_153" id="Footnote_153"></a><a href="#FNanchor_153"><span class="label">153)</span></a> Deze verhandeling maakt het belangrijkst gedeelte uit van den
papyrus-Ebers, uitgegeven bij W. Engelmann te Leipzig.</p>
</div>

<div class="footnote">
<p><a name="Footnote_154" id="Footnote_154"></a><a href="#FNanchor_154"><span class="label">154)</span></a> Door de Grieken &bdquo;Hermetische boeken&rdquo; genoemd. De papyrus-Ebers
is, volgens den uitgever, het geschrift, dat door Clemens van Alexandrië:
&bdquo;Het boek van de artsenijen&rdquo; wordt genoemd. Vrt.</p>
</div>

<div class="footnote">
<p><a name="Footnote_155" id="Footnote_155"></a><a href="#FNanchor_155"><span class="label">155)</span></a> Het gebruik van menschenhersenen wordt in den papyrus-Ebers
voorgeschreven, als geneesmiddel tegen eene oogziekte. Herophilus, een
der eerste geleerden van het Alexandrijnsch museum, bestudeerde niet
enkel de lijken van terechtgestelde misdadigers, maar hij nam ook
proeven op levende boosdoeners. Hij beweerde, dat de vierde holte van
de menschelijke hersenen de zetel was der ziel.</p>
</div>

<div class="footnote">
<p><a name="Footnote_156" id="Footnote_156"></a><a href="#FNanchor_156"><span class="label">156)</span></a> In den tijd van dit verhaal hadden de Egyptenaars tweeërlei soort van
schrift: het hiëroglyphische en het hiëratische. In het eerste bestonden de
letters uit concrete voorwerpen, mathematische of vrij uitgedachte figuren.
Het werd gewoonlijk op de gedenkteekenen gebruikt. Met het laatste schreef
men meestal op papyrus. In dit schrift zijn de afbeeldingen der hiëroglyphen
zoo gewijzigd en afgekort, om des te sneller te kunnen schrijven, dat men
de oorspronkelijke teekens er slechts onduidelijk in herkennen kan. In
de achtste eeuw ontstond eene nog verdere verkorting van het hiëratisch
schrift, die men het demotisch of volksschrift noemde. Terwijl het
hiëroglyphen- en het hiëratisch schrift in het oude heilige dialect werd
geschreven, bezigde men de demotische letterteekens alleen om de taal
te schrijven, die door het volk werd geschreven. Zie Em. de Rougé,
<cite>Chrestomathie égyptienne</cite>; H. Brugsch <cite>Hieroglyphische
Grammatik</cite>; Le Page Renouf, <cite>Hieroglyphicial
grammar</cite>; Ebers, <cite>Ueber das hieroglyphische Schriftsystem</cite>,
2 Aufl. 1875 in de <cite>Vorträge</cite>, door Virchow en Holtzendorf
uitgegeven.</p>
</div>

<div class="footnote">
<p><a name="Footnote_157" id="Footnote_157"></a><a href="#FNanchor_157"><span class="label">157)</span></a> Het tegenwoordige Erment, de naaste stad ten zuiden van Thebe,
die men in eene dagreis bereiken kan.</p>
</div></div>

<hr class="l1" />

<p><span class="pagenum"><a name="Page_196" id="Page_196">[196]</a></span></p>


<h3><a name="II_03" id="II_03"></a>DERDE HOOFDSTUK.</h3>

<hr class="l4" />

<p>Terwijl de beide vrienden uit het Seti-huis dit belangrijk
onderhoud hadden, liep vrouwe Katoeti in de opene galerij voor
het huis van haar schoonzoon, waar wij haar het eerst leerden
kennen, onrustig op en neer. Een sneeuwwit katje hield haar
op deze wandeling gezelschap, nu eens spelende met den sleep
van haar eenvoudig lang gewaad, dan weder een sprong doende
naar een voetstuk, dat vroeger een zilveren beeld had gedragen,
voor weinige maanden verkocht, en waarop Nemoe zich
thans had neergezet. Hij was bijzonder op dat plaatsje gesteld,
omdat het hem van die hoogte alleen mogelijk was zijne meesteres
en andere volwassene menschen in de oogen te zien.</p>

<p>»O wanneer gij mij bedrogen, mij misleid hebt!&rdquo; zeide Katoeti
met dreigende gebaren, toen zij zijn zetel voorbijkwam.</p>

<p>»Sla mij dan aan een haak en hengel met mij naar een
krokodil. Ik voor mij ben alleen nieuwsgierig, hoe hij u het
geld zal aanbieden.&rdquo;</p>

<p>»Wilt gij mij andermaal zweren,&rdquo; ging zijne meesteres voort,
met koortsachtige gejaagdheid, »dat ge Paäker niet in mijn naam
verzocht hebt ons te redden?&rdquo;</p>

<p>»Ik zweer u duizend eeden!&rdquo; zeide de kleine man. »Moet ik
u ons gesprek van gisteren nog eens vertellen? Ik zeg u dat hij
zelfs zijne landerijen en zijn huis met de hooge poort zou geven,
voor éen vriendelijken blik uit Nefert&rsquo;s oogen.&rdquo;</p>

<p>»Indien Mena haar wilde lief hebben als hij!&rdquo; zuchtte Katoeti,
en zwijgend zette zij hare wandeling voort, terwijl de dwerg naar
den ingang van den tuin zat te kijken. Plotseling bleef zij voor
Nemoe staan, en zeide op zulk een somberen toon, dat Nemoe
eene koude rilling door de leden voer: »Ik wenschte dat zij
weduwe was.&rdquo;</p>

<p><span class="pagenum"><a name="Page_197" id="Page_197">[197]</a></span></p>

<p>De dwerg maakte eene beweging met zijne hand, als moest hij
zich verbergen voor een boozen blik. Doch gelijktijdig liet hij zich
van zijn voetstuk op den grond zakken, roepende: »Daar houdt
een wagen stil, en ik hoor het zwaar geblaf van zijn dog. Hij is
het! Zal ik Nefert roepen?&rdquo;</p>

<p>»Neen!&rdquo; zeide Katoeti zacht, en greep de leuning van een
stoel, als had zij een steun noodig.</p>

<p>De dwerg haalde de schouders op en kroop achter een groep
bladplanten weg. Eenige minuten later stond Paäker voor zijne
meesteres, die den Mohar kalm en zich bewust van hare waardigheid
ontving. Geen trek op haar fijnbesneden gelaat verried de
onrust van haar binnenste. Nadat de gids haar begroet had, zeide
zij met neerbuigende vriendelijkheid: »Ik dacht wel dat gij komen
zoudt. Neem plaats! Uw hart is gelijk aan dat uws vaders. Nu
gij u weder verzoend hebt met ons, toont gij geheel en al een
vriend te zijn.&rdquo;</p>

<p>Paäker was gekomen, om zijne tante de geldsom aan te bieden,
die zij noodig had tot lossing van de mummie haars mans.
Hij was lang met zichzelf in strijd geweest, of hij dit niet liever
aan zijne moeder zou overlaten. Maar deels een inwendige
vrees, deels zijne ijdelheid hadden hem hiervan afgehouden. Hij
pronkte zoo gaarne met zijn rijkdom, en hij mocht Katoeti wel
eens doen gevoelen wat hij vermocht en welk een schoonzoon zij
had afgewezen. Het liefst had hij het goud, dat hij besloten had
haar te schenken, dadelijk uit zijn schatkamer genomen en het
door zijne slaven voor zich uit laten dragen, gelijk de onderworpen
vorsten deden, als zij hunne schattingen brachten. Dat ging
echter niet, en daarom stak hij den grooten met een kostbaar
edelgesteente versierden ring, dien koning Seti eens aan zijn
vader had geschonken aan den vinger, en tooide hij zich met vele
kleedergespen, borstspelden en ringen. Toen hij zich alvorens zijn
huis te verlaten, in den spiegel beschouwde, zeide hij met bevrediging
tot zichzelf, dat hij, zooals hij daar stond en ging, wel zooveel
waard was als het geheele erfgoed van Mena. Sedert zijn onderhoud
met den dwerg en diens uitlegging van zijn droom, lagen
de wegen, die hij ter bereiking van zijn doel te bewandelen had,
scherp afgebakend voor hem. Nefert&rsquo;s moeder moest voor schande
bewaard, met goud gewonnen en Mena naar de andere wereld
gezonden worden. Tot zijne bondgenooten rekende hij vooreerst:
zijne gewoonte om zonder omzien met kracht door te tasten, hetgeen
hij bij voorkeur zijne onwankelbare vastberadenheid noemde,
vervolgens de slimheid van den dwerg Nemoe, en eindelijk den
liefdedrank.</p>

<p>Thans naderde hij Katoeti, zeker van zijne overwinning, als
een koopman, die een kostbaar artikel gaat koopen, en weet dat<span class="pagenum"><a name="Page_198" id="Page_198">[198]</a></span>
hij rijk genoeg is om het te betalen. Maar de waardige fiere houding
van zijne tante bracht hem in verwarring. Hij had gedacht
haar anders, haar met een gebroken hart en smeekende om hulp
te zullen vinden. Hij had gehoopt na zijne grootmoedige daad
den dank van Nefert tegelijk met dien harer moeder te zullen
ontvangen. De schoone vrouw van Mena was echter afwezig, en
Katoeti liet haar niet roepen, ook niet nadat hij naar haar welstand
had gevraagd. De weduwe ging hem geen schrede te gemoet,
en er verliep een geruime tijd met onverschillige gesprekken,
tot Paäker haar op eens mededeelde: dat hij van de
onverantwoordelijke daad haars zoons gehoord en besloten had,
haar en haar huis, als de naaste bloedverwanten zijner moeder,
voor eerloosheid te bewaren.</p>

<p>Katoeti hield deze lompheid voor oprechtheid, vergaf Paäker
zijne thans al zeer weinig gepaste pronkzucht, en dankte hem
in waardige, maar toch hartelijke woorden, meer nog om den
wil harer kinderen dan om haar zelve, want van genen begon
het leven pas, gelijk zij zeide, dat voor haar reeds was afgesloten.</p>

<p>»Gij zijt nog in uwe goede jaren,&rdquo; zeide Paäker.</p>

<p>»Misschien in de beste,&rdquo; antwoordde de weduwe, »ten minste
voor mij, die het leven als eene taak, eene zware taak beschouw.&rdquo;</p>

<p>»Het besturen van een goed, met zooveel schulden bezwaard,
zal u zorgvolle uren geven, dat geloof ik wel.&rdquo;</p>

<p>Katoeti boog toestemmend het hoofd en zeide treurig: »Dat
alles zou nog wel te dragen zijn, wanneer ik niet gedoemd ware
het arme kind jammerlijk te zien verkwijnen, zonder het te
kunnen helpen of raden. Er was een tijd, dat gij haar gaarne
tot uwe vrouw zoudt hebben gehad, en nu vraag ik u: was er
in Thebe, ja in geheel Egypte een meisje, dat haar in schoonheid
evenaarde? Was zij waard bemind te worden, en is zij het
nog niet? Verdient zij, dat haar echtgenoot haar eenzaam laat
gebrek lijden, dat hij haar geheel veronachtzaamt en, als had hij
haar verstooten, eene vreemde vrouw in hare plaats in zijn tent
neemt? &mdash; Ik lees op uw gelaat wat gij denkt. Gij schuift de
schuld van al het gebeurde op mij. Uw hart vraagt: &sbquo;Waarom
hebt gij de verloving verbroken?&rsquo; En uw oprechte zin antwoordt:
dat gij haar een beter lot zoudt hebben bereid.&rdquo;</p>

<p>Bij deze woorden vatte de weduwe de hand van haar neef en
ging met klimmende warmte voort: »Heden hebben wij u leeren
kennen als den grootmoedigsten man in Thebe, want het onvergeeflijk
onrecht u aangedaan, hebt gij met ongehoorde weldaden
vergolden. Als knaap reeds waart gij ons lief en waard.
De wensch uws vaders, die jegens ons als een liefderijk broeder
gehandeld heeft zoolang hij leefde, is mij heilig en dierbaar geweest,<span class="pagenum"><a name="Page_199" id="Page_199">[199]</a></span>
en liever had ik mijzelve dan uwe goede moeder, mijne
zuster, smarten veroorzaakt. Ik bewaarde mijn kind en voedde
het op met alle zorgvuldigheid voor den jongen held, die in
het verre Azië zijne dapperheid toonde, voor u en u alleen.
Daar stierf uw vader, en ik verloor in hem mijn raadsman, mijn
beschermer.&rdquo;</p>

<p>»Ik weet alles,&rdquo; viel Paäker haar in de rede en zag somber
naar den grond.</p>

<p>»Wie kan het u dan verteld hebben?&rdquo; vroeg de weduwe.
»Want uwe moeder heeft, nadat gebeurd was wat niemand
had kunnen gelooven, mij haar huis verboden en haar oor voor
mij gesloten. De koning zelf deed aanzoek voor Mena, die hem
nader aan het hart ligt dan zijn zoon. Toen ik sprak van uwe
oudere rechten, toen <em>beval</em> hij, en wie zou het wagen zich te
verzetten tegen de bevelen van den heer van beider werelden, den
zoon van den zonnegod? Koningen vergeten zoo spoedig! Hoe
dikwijls stelde uw vader zijn leven voor hem in de waagschaal;
hoevele wonden werden hem geslagen in zijn dienst! Om den
wil uws vaders had hij u zulk een smaad, zulk een leed moeten
sparen.&rdquo;</p>

<p>»En heb ikzelf hem ook gediend, of niet?&rdquo; vroeg Paäker, en
zijne wangen kleurden zich donkerrood.</p>

<p>»Hij kende u nog weinig,&rdquo; antwoordde Katoeti op verontschuldigenden
toon. Daarop gaf zij weder eene andere buiging aan
haar stem, en vroeg deelnemend: »Waarmede hebt gij in die
dagen, &mdash; gij waart nog zoo jong, &mdash; toch zijne ontevredenheid
gaande gemaakt, zijn afkeer, ja zijne....&rdquo;</p>

<p>»Wat?&rdquo; vroeg de gids, en hij beefde over al zijne leden.</p>

<p>»Zwijgen wij daarover,&rdquo; ging de weduwe voort, om het zooeven
gezegde te vergoeilijken. »De genade en ongenade eens
konings zijn gelijk aan die der godheid. Men mag er zich in
verheugen of men moet er zich voor buigen.&rdquo;</p>

<p>»Waardoor dan toch heb ik Ramses reden gegeven tot ontevredenheid
en afkeer? Ik wil het weten!&rdquo; riep Paäker, met
klimmende heftigheid.</p>

<p>»Gij maakt mij bang,&rdquo; zeide de weduwe, trachtende hem neer
te zetten. »Misschien stelde hij zich met uwe vernedering wel
ten doel zijn gunsteling in Nefert&rsquo;s oogen te verheffen.&rdquo;</p>

<p>»Wat heeft hij gezegd?&rdquo; riep de gids weder, en het klamme
zweet droop hem van het bruine voorhoofd. Men zag niet anders
dan het wit zijner rollende oogen.</p>

<p>Katoeti week voor hem terug, maar hij achtervolgde haar,
greep haar aan en vroeg met heesche stem: »Wat heeft hij
gezegd?&rdquo;</p>

<p>»Paäker,&rdquo; zeide de weduwe op klagenden en verwijtenden toon,<span class="pagenum"><a name="Page_200" id="Page_200">[200]</a></span>
»laat mij los! Het is in uw eigen belang, dat ik de woorden
verzwijg, waarmede Ramses trachtte Nefert&rsquo;s hart van u afkeerig
te maken. Laat mij los, en bedenkt met wie gij spreekt!&rdquo;</p>

<p>Doch Paäker omklemde haar arm te vaster met zijn hand,
en herhaalde zijne vraag telkens dringender.</p>

<p>»Schaam u!&rdquo; riep Katoeti. »Gij doet mij pijn. Laat mij los! &mdash; Gij
wilt niet, voor dat gij weet wat hij zeide! Welaan uw
wil zal geschieden. Maar enkel gedwongen komen deze woorden
over mijne lippen. Hij zeide dat, indien hij niet wist dat uwe
moeder Setchem eene brave vrouw was, hij u niet voor een
zoon uws vader zou houden, daar gij hem zoo weinig gelijkt
als een uil een adelaar.&rdquo;</p>

<p>Paäker liet oogenblikkelijk de hand van de arme weduwe los,
en zijne bleeke lippen prevelden: »Zoo &mdash; zoo &mdash; &mdash; &mdash; &rdquo;</p>

<p>»Nefert heeft u verdedigd, en ik deed het met haar, doch
vruchteloos. Weeg dat harde woord niet te zwaar. Uw vader
was een man zonder wederga, en Ramses vergeet niet, dat wij
verwant zijn aan het oude koningshuis. Zijn grootvader, zijn
vader en hij zijn parvenu&rsquo;s en er leeft nog iemand, die beter
aanspraak kan doen gelden op den troon der pharao&rsquo;s
dan hij.&rdquo;</p>

<p>»De stadhouder Ani!&rdquo; zeide Paäker met vaste stem.</p>

<p>Katoeti gaf een teeken van toestemming, naderde den gids en
zeide zacht: »Ik geef mij in uwe handen, ofschoon ik weet dat
gij ze tegen mij opheffen kunt. Gij zijt echter mijn natuurlijke
bondgenoot; want dezelfde daad van Ramses, die u onteerde,
heeft mij deelgenoote gemaakt van de plannen des stadhouders.
U heeft de koning eene bruid, mij eene dochter ontstolen; uw
ziel heeft hij met haat vervuld jegens den overmoedigen medeminnaar,
mij goot hij vuur in het hart over het verloren levensgeluk
van mijn kind. Ik gevoel iets van Hatasoe&rsquo;s bloed in mijne
aderen en mijn geest is sterk genoeg om mannen te besturen. Ik
was het, die den nog sluimerenden wensch in de borst van den
stadhouder deed ontwaken, die zijne oogen op den troon richtte,
waarvoor de goden hem bestemd hebben. De dienaars der hemelsche
goden, de priesters, zijn ons genegen. Wij hebben...&rdquo;</p>

<p>Op dit oogenblik kwam er beweging in den tuin. Een slaaf
stoof buiten adem den voorhof binnen en riep: »De stadhouder
houdt stil voor de poort!&rdquo;</p>

<p>Paäker stond als bedwelmd, doch spoedig kwam hij tot bezinning
en wilde zich verwijderen. Katoeti hield hem echter terug,
zeggende: »Ik ga Ani te gemoet; hij zal zich verblijden u te zien,
want hij acht u hoog en was een vriend uws vaders.&rdquo;</p>

<p>Nauwelijks had Katoeti de galerij verlaten, of de dwerg Nemoe
trad achter de bladplanten te voorschijn, ging vlak voor Paäker<span class="pagenum"><a name="Page_201" id="Page_201">[201]</a></span>
staan en vroeg onbeschaamd: »Welnu, heb ik u gisteren goed
ingelicht, of niet?&rdquo;</p>

<p>Doch Paäker antwoordde niet; hij schoof het manneke met zijn
voet op zij, en liep peinzend op en neer.</p>

<hr class="l3" />

<p>Katoeti kwam den stadhouder midden in den tuin tegen. Hij
hield eene schriftrol in de eene hand en begroette haar reeds
van verre met eene beweging van de andere, waaruit genoeg
bleek, dat hij eene blijde tijding kwam brengen. De weduwe beschouwde
haar vriend met bewondering; het kwam haar voor dat
hij kloeker en jeugdiger was geworden, sedert zij hem het laatst
had gezien. »Heil u,&rdquo; riep zij hem half vertrouwelijk, half eerbiedig
toe, waarbij zij hare handen met ontzag voor hem ophief,
als droeg hij reeds de dubbele kroon van Opper- en Neder-Egypte.
»Hebt gij het negental goden ontmoet<a name="FNanchor_158" id="FNanchor_158"></a><a href="#Footnote_158" class="fnanchor">158)</a> of hebben de
Hathors u in den slaap gekust? Dit is een heldere, een geluksdag;
dat lees ik in uwe trekken.&rdquo;</p>

<p>»Gij verstaat u op het uitleggen van schrift en teekenen!&rdquo;
gaf Ani vroolijk maar tevens waardig ten antwoord. »Nu, lees
dan ook deze boodschap!&rdquo;</p>

<p>Katoeti nam de papyrus-rol, die hij haar toereikte, doorlas den
inhoud, en gaf haar daarna terug, zeggende: »De door u uitgeruste
troepen hebben de legerscharen der verbondene Koeschiten<a name="FNanchor_159" id="FNanchor_159"></a><a href="#Footnote_159" class="fnanchor">159)</a>
geslagen, en brengen hunne gevangen vorsten met
onmetelijke schatten en wel tienduizend krijgsgevangenen naar
Thebe! Den goden zij dank!&rdquo;</p>

<p>»En bovenal dank,&rdquo; voegde Ani er bij, »omdat de veldheer
Scheschenk, mijn zoogbroeder en vriend, behouden en ongewond
onze krijgers terugvoert. Ik geloof, Katoeti, dat onze droombeelden
heden vleesch en bloed beginnen te krijgen.&rdquo;</p>

<p>»Zij wassen op tot helden!&rdquo; riep de weduwe. »En uzelven,
mijn gebieder, heeft de adem der godheid aangeblazen. Als een
echte zoon van Ra wandelt gij hier naast mij. De moed van<span class="pagenum"><a name="Page_202" id="Page_202">[202]</a></span>
Menth<a name="FNanchor_160" id="FNanchor_160"></a><a href="#Footnote_160" class="fnanchor">160)</a> straalt uit uwe oogen, en om uw mond zweeft het
lachje van den overwinnenden Horus<a name="FNanchor_161" id="FNanchor_161"></a><a href="#Footnote_161" class="fnanchor">161)</a>.&rdquo;</p>

<p>»Geduld, geduld, mijne vriendin!&rdquo; sprak Ani, ten einde den
ijver der weduwe wat te matigen. »Thans is het meer dan ooit
noodig vast te houden aan mijne oude grondstelling, om de
kracht van mijne tegenpartij hooger en mijne eigene geringer
te schatten, dan zij het verdienen. Nooit is mij iets gelukt, als
ik de uitkomst zeker verwachtte, veel daarentegen wèl, waarvan
ik vreesde dat het stellig mislukken zou. Wij zijn nog ter
nauwernood aan het begin van hetgeen wij hopen.&rdquo;</p>

<p>»Maar evenals een ongeluk, zoo komt ook het goede nooit
alleen,&rdquo; voegde Katoeti er bij.</p>

<p>»Dat ben ik volmaakt met u eens,&rdquo; zeide Ani. »Ik meen opgemerkt
te hebben, dat de gebeurtenissen in het leven altijd
paarsgewijze optreden. Elk ongeluk heeft zijn metgezel, evenals
elk geluk. Kunt gij mij eene tweede overwinning berichten?&rdquo;</p>

<p>»Vrouwen winnen geen veldslagen,&rdquo; hernam de weduwe
lachend, »maar zij werven vrienden, en ik heb een machtig
bondgenoot gewonnen!&rdquo;</p>

<p>»Eene godheid of een leger?&rdquo; vroeg de stadhouder.</p>

<p>»Iets tusschen beiden,&rdquo; gaf zij ten antwoord. »Paäker, de
koninklijke gids, heeft zich aan onze zijde geschaard. Hoor!&rdquo;
En hierop vertelde zij den stadhouder de geschiedenis van de
liefde en den haat van haar neef.</p>

<p>Ani luisterde zwijgend toe en zeide toen met eene uitdrukking
van onrust en bezorgdheid: »Deze man is een dienaar van
Ramses en zal weldra weder tot hem in het leger terugkeeren.
Menigeen mag onze plannen vermoeden, maar deze nieuwe
deelgenoot van ons geheim zou een verrader kunnen worden.
Gij dringt en drijft mij ontijdig voorwaarts! Duizend weltoegeruste
vijanden zijn minder gevaarlijk, dan een onzekere bondgenoot...&rdquo;</p>

<p>»Van Paäker kunnen wij zeker zijn,&rdquo; zeide Katoeti op stelligen
toon.</p>

<p>»Wie staat u voor hem borg?&rdquo; vroeg de stadhouder.</p>

<p>»Hij zal geheel in uwe handen worden overgeleverd,&rdquo; antwoordde
Katoeti ernstig. »Mijn slimme dwerg Nemoe weet, dat
hij in het geheim een misdaad heeft gepleegd, waarop bij de
wet de doodstraf is gesteld.&rdquo;</p>

<p>Het gelaat van den stadhouder klaarde op, nu hij op deze
wijze werd gerustgesteld. »Dat verandert de zaak,&rdquo; zeide hij.
»Heeft hij een moord begaan?&rdquo;</p>

<p><span class="pagenum"><a name="Page_203" id="Page_203">[203]</a></span></p>

<p>»Neen,&rdquo; antwoordde Katoeti. »De dwerg heeft mij bezworen,
dat hij u en u alleen zou mededeelen wat hij weet. Gij kunt
gerust op hem staatmaken.&rdquo;</p>

<p>»Goed goed,&rdquo; zeide Ani, bedenkelijk het hoofd schuddende;
»maar hij is onvoorzichtig, veel te onvoorzichtig! Gij zijt als de
ruiters, die om eene weddenschap te winnen hun paard een sprong
over lansen laten doen. Valt het in de scherpe punten, zoo wordt
dit dier het slachtoffer! Gij laat het liggen en vervolgt uwen weg
te voet.&rdquo;</p>

<p>»Of wij worden tegelijk met het edele ros door de lansen doorboord,&rdquo;
zeide Katoeti ernstig. »Gij hebt meer te winnen en daarom
ook meer te verliezen dan wij; maar ook de kleinste heeft zijn
leven lief. Behoef ik u verder te zeggen, Ani, dat ik niet voor u
werk, om door u iets te winnen, maar alleen omdat ge mij dierbaar
zijt als een broeder, en ik in u den vertegenwoordiger zie
van de vertreden rechten mijner voorvaderen?&rdquo;</p>

<p>Ani reikte haar de hand en zeide: »Gij hebt ook met Bent-Anat
als mijne vriendin gesproken? &mdash; Begrijp ik uw zwijgen
goed?&rdquo;</p>

<p>Katoeti boog met het hoofd, terwijl haar gelaat eene smartelijke
uitdrukking aannam. Ani zeide echter: »Gisteren zou mij dit bewogen
hebben van haar af te zien, maar heden heb ik weder
moed gekregen. Als de Hathors mij bijstaan, zal ik haar nog wel
voor mij kunnen winnen!&rdquo;</p>

<p>Na deze woorden liep hij de weduwe vooruit naar de galerij,
waar Paäker nog steeds onrustig op en neder wandelde. De
gids boog zich diep voor den stadhouder, die zijn groet met eene
deels trotsche, deels vriendelijke beweging van zijne hand beantwoordde.
Toen hij zich op een leuningstoel had nedergevleid,
heette hij Paäker welkom, als den zoon van een gestorven vriend
en een bloedverwant van zijn huis. »De geheele wereld,&rdquo; zeide
hij, »roemt uwe onverschrokken dapperheid. Mannen gelijk gij
zijn er niet veel, en mij ontbreken zij geheel. Ik wenschte wel
dat ge mij nader stondt. Maar Ramses zal u niet willen missen
ofschoon &mdash; ofschoon &mdash;. Evenwel, uw ambt is tweeledig; het
vereischt moed en vaardigheid in de schrijfkunst. Niemand betwijfelt
of gij de eerste bezit, maar wel de laatste. Het zwaard
en het schrijfriet zijn zeer verschillende wapenen; het eerste vereischt
eene stevige vuist, maar het laatste teedere vingers. De
koning had vroeger op uwe berichten nog al wat aan te merken;
is hij thans beter over u tevreden?&rdquo;</p>

<p>»Ik wil het hopen,&rdquo; antwoordde de gids. »Mijn broeder
Horus is een geoefend schrijver en vergezelt mij op mijne
tochten.&rdquo;</p>

<p>»Dat is het ware!&rdquo; zeide de stadhouder. »Als ik te bevelen<span class="pagenum"><a name="Page_204" id="Page_204">[204]</a></span>
had, dan zou ik uwe manschappen driemaal verdubbelen: dan
gaf ik u vier, vijf, zes schrijvers mede, waarover gij onbepaald
zoudt kunnen bevelen. Aan dezen zoudt gij overvloedig stof
kunnen leveren voor de berichten, die moeten worden ingezonden.
Uw ambt vordert moed en omzichtigheid, en men vindt
deze eigenschappen zelden in éen persoon vereenigd. Schrijfhelden
zijn er bij honderden in de tempels te vinden.&rdquo;</p>

<p>»Dat denk ik ook wel,&rdquo; zeide Paäker.</p>

<p>Ani staarde peinzend naar den grond, en zeide vervolgens:
»Ramses schijnt er bijzonder op gesteld u altijd met uw vader
te vergelijken. Dat is onbillijk, want de gezaligde was eenig in
zijn soort, de dapperste held en tegelijkertijd de fijnste schrijver.
Gij wordt valsch beoordeeld, en dat doet mij leed, ja meer dan dat,
want door uwe moeder zijt gij verwant aan mijne wel is waar
arme, maar toch hoog aanzienlijke familie. Wij zullen zien, of ik
u kan stellen op de plaats, die juist voor u het meest geschikt
is. Voorloopig heeft men u in Syrië nog noodig, later trekt gij
u, omdat het niet anders zijn kan naar den wil der eeuwige
goden, op uw erfgoed terug. Gij hebt getoond een man te zijn,
die den dood niet vreest en weet te dienen, en moogt uw rijkdom
met uwe vrouw dus veilig genieten.&rdquo;</p>

<p>»Ik heb echter geene vrouw,&rdquo; zeide Paäker.</p>

<p>»Laat dan Katoeti,&rdquo; hernam de stadhouder met een glimlach,
»wanneer gij terugkeert, het schoonste meisje in het land voor
u uitzoeken. Zij ziet dagelijks in den spiegel, en heeft dus een
scherp oog voor vrouwelijke bekoorlijkheid.&rdquo;</p>

<p>Dit gezegd hebbende stond Ani op, groette Paäker met buitengewone
vriendelijkheid, gaf de weduwe zijne hand en zeide, terwijl
hij de galerij verliet: »Zend mij heden nog het.... ja het doek
door den dwerg Nemoe!&rdquo;</p>

<p>Toen hij al in den tuin was, keerde hij zich nog eens om en
riep Paäker toe: »Heden avond komen eenige vrienden bij mij
eten, ik noodig u uit van de partij te zijn!&rdquo;</p>

<p>De gids boog. Hij had een duister vermoeden, dat hij door
onzichtbare draden werd omsponnen. Tot deze ure was hij er
trotsch op geweest, dat hij zich geheel aan zijn ambt had gewijd,
en als Mohar dappere daden verricht, en nu moest hij ondervinden
dat dezelfde koning, wiens eereketen zijn hals sierde,
hem minachtte, en hem misschien alleen om zijns vaders wil in
zijn moeitevol en gevaarlijk ambt duldde, hetwelk hij vrijwillig
en belangeloos op zich genomen had, in weerwil dat zijne rijkdommen
hem naar Thebe lokten. Hij wist zeer goed, dat hij met
het schrijfriet zeer onhandig omging, maar dit was geen reden om
hem te minachten. Honderdmaal had hij gewenscht zijne positie
zoo te kunnen inrichten, als Ani haar voor hem had afgeteekend.<span class="pagenum"><a name="Page_205" id="Page_205">[205]</a></span>
Nochtans was zijn verzoek om schrijvers te mogen houden door
Ramses afgewezen. Wat hij wist te bespieden, was hem geantwoord,
moest geheim gehouden worden; en niemand kon instaan
voor de stilzwijgendheid van een tweede. Toen zijn broeder
Horus groot was geworden, volgde deze hem als zijn gehoorzame
dienaar, ook nog nadat hij eene vrouw had genomen, die in
Thebe bij hunne moeder Setchem met haar kindje achterbleef. Op
dit oogenblik bekleedde hij in Syrië Paäkers plaats, slecht zooals
de gids meende, ofschoon hij vele bewijzen van goedkeuring ontving.
Want hoe onbeduidend overigens, wist hij gladde taal vaardig
te schrijven.</p>

<p>De man, die zoo zeer aan de eenzaamheid gewoon was, trok
zich geheel in zichzelf terug en vergat alles om hem, ook de
weduwe, die zich op een kussen had nedergevlijd en hem zwijgend
gadesloeg. Hij tuurde in de ruimte, terwijl allerlei denkbeelden
ordeloos zijn hoofd doorkruisten. Hij gevoelde zich vreeselijk
verongelijkt, en het was of de noodzakelijkheid hem was
opgelegd een schrikkelijk onheil over anderen te brengen. Alles
wat hij thans ondervond was zoo onduidelijk en nevelachtig.
Liefde en haat smolten in zijn binnenste samen. Doch met vaste,
door geen twijfel geschokte zekerheid, hoopte hij op het bezit
van Nefert. De goden stonden diep bij hem in schuld! Hoeveel
opoffering had hij zich niet voor hen getroost, en hoe luttel
waren de weldaden, die zij hem bewezen hadden! Hij kende maar
éene vergoeding voor zijn verwoest levensgeluk, en daarop meende
hij zoo zeker te kunnen rekenen, als op een kapitaal, dat hij
tegen goede schuldbekentenissen had uitgezet. In deze ure vergalden
bittere ervaringen de zoete hoop, waarmede hij zich had gevleid,
en te vergeefs trachtte hij tot rust en klaarheid te komen.
Op zulke kruiswegen kon hij van geen amulet, van geen vraag-
en antwoordspel uitkomst verwachten. Het gold hier te overleggen
en plannen te smeden, en toch vermocht hij geen enkele goede
gedachte te vinden, geen aanslag te verzinnen.</p>

<p>Heftig bracht hij de hand aan zijn brandend voorhoofd, en dit
deed hem ontwaken uit zijn somber gepeins. Op eens herinnerde
hij zich waar hij zich bevond, en zoowel het gesprek dat hij met
de moeder zijner geliefde gevoerd, als het woord dat zij tot hem
gezegd had. Zeker, zij verstond de kunst mannen te leiden. »Zoo
moge zij dan voor mij denken,&rdquo; prevelde hij in zichzelf; »de uitvoering
is mijne zaak.&rdquo;</p>

<p>Langzaam ging hij naar haar toe en zeide: »Het blijft daarbij:
wij zijn bondgenooten.&rdquo;</p>

<p>»Tegen Ramses en voor Ani,&rdquo; antwoordde zij, hem hare tengere
rechterhand toestekende.</p>

<p>»Binnen weinige dagen breek ik op naar Syrië; gij kunt onderwijl<span class="pagenum"><a name="Page_206" id="Page_206">[206]</a></span>
overleggen welken last gij mij hebt op te dragen. Het geld
voor uw zoon zal heden nog na zonsondergang bij u nedergelegd
worden. Kan ik Nefert mijn groet brengen?&rdquo;</p>

<p>»Op dit oogenblik niet, want zij is in den tempel om te
bidden.&rdquo;</p>

<p>»Morgen dan?&rdquo;</p>

<p>»Gaarne, mijn lieve vriend! Het zal haar verblijden u te zien
en u te danken.&rdquo;</p>

<p>»Vaarwel Katoeti!&rdquo;</p>

<p>»Noem mij moeder,&rdquo; zeide de weduwe, en zond den vertrekkende
nog een groet met haar sluier achterna.</p>

<div class="footnotes">

<div class="footnote">
<p><a name="Footnote_158" id="Footnote_158"></a><a href="#FNanchor_158"><span class="label">158)</span></a> De Egyptenaars laten hunne goden gewoonlijk in groepen, bijv.
van drie (triaden) en negen, maar ook van acht, dertien en vijftien
optreden. In het sprookje van de beide broeders verschijnen de negen
goden aan den eenzamen Batoe, en scheppen hem eene vrouw.</p>
</div>

<div class="footnote">
<p><a name="Footnote_159" id="Footnote_159"></a><a href="#FNanchor_159"><span class="label">159)</span></a> Ethiopiërs.</p>
</div>

<div class="footnote">
<p><a name="Footnote_160" id="Footnote_160"></a><a href="#FNanchor_160"><span class="label">160)</span></a> De krijgsgod der Egyptenaars.</p>
</div>

<div class="footnote">
<p><a name="Footnote_161" id="Footnote_161"></a><a href="#FNanchor_161"><span class="label">161)</span></a> Zie boven, bl. <a href="#Page_97">91</a>.</p>
</div></div>

<hr class="l1" />

<p><span class="pagenum"><a name="Page_207" id="Page_207">[207]</a></span></p>


<h3><a name="II_04" id="II_04"></a>VIERDE HOOFDSTUK.</h3>

<hr class="l4" />

<p>Zoodra Paäker achter de struiken verdwenen was, sloeg Katoeti
op eene metalen schijf. Dadelijk verscheen er eene slavin, aan
welke zij vroeg, of Nefert al uit den tempel was teruggekeerd.</p>

<p>»Haar draagstoel hield zooeven stil bij de achterpoort,&rdquo; luidde
het antwoord.</p>

<p>»Ik wacht haar hier,&rdquo; beval de weduwe.</p>

<p>De slavin verwijderde zich en eenige minuten later kwam
Nefert de galerij binnen.</p>

<p>»Gij hebt mij geroepen,&rdquo; zeide zij, na hare moeder gegroet en
zich op haar rustbed nedergevlijd te hebben. »Ik ben moede.
Neem den waaier, Nemoe, en weer de vliegen van mij af!&rdquo;</p>

<p>De dwerg zette zich voor haar op een kussen neder en begon
den waaier, gevormd door struisvederen in een halvemaan gerangschikt,
op en neder te bewegen. Doch Katoeti belette hem
voort te gaan, zeggende: »Laat dat nu, wij hebben elkaar
alleen te spreken.&rdquo;</p>

<p>Nemoe haalde de schouders op en stond weder op. Nefert zag
echter hare moeder aan met een blik, waaraan deze geen weerstand
kon bieden, en zeide op zulk een weeken toon, als hing
er haar geluk of ongeluk van af: »Laat hem begaan. De vliegen
hinderen mij zoo. Nemoe kan toch zwijgen.&rdquo; Daarbij vatte zij het
groote hoofd van den kleinen man tusschen hare handen, alsof
het de kop van een schoothondje was. Toen riep zij de witte
kat, die met een sierlijken sprong op haar schouder wipte, en
daar met gekromden rug bleef staan, om zich door hare zachte
vingers te laten streelen.</p>

<p>De dwerg zag zijne meesteres vragend aan; maar deze richtte
zich tot hare dochter en zeide met nadruk: »Ik heb hoogernstige
dingen met u te bespreken.&rdquo;</p>

<p><span class="pagenum"><a name="Page_208" id="Page_208">[208]</a></span></p>

<p>»Zoo?&rdquo; vroeg de vrouw van Mena. »Maar ik kan mij toch
niet door de vliegen laten steken. Nu dan, wanneer gij het
verlangt....&rdquo;</p>

<p>»Laat Nemoe dan blijven,&rdquo; zeide Katoeti, en er lag in haar
stem iets van den toon, waarop eene kindermeid een ongezeglijk
kind zijn zin geeft. »Hij weet bovendien waarover wij te spreken
hebben.&rdquo;</p>

<p>»Ziet gij wel!&rdquo; hernam Nefert, terwijl zij den kop van haar
wit katje kuste en den dwerg den waaier weder in de hand gaf.</p>

<p>De weduwe zag hare dochter met oprecht medelijden aan, kwam
hare eene schrede nader, en gevoelde zich voor de duizendste
maal verrast door den indruk van hare buitengewone bekoorlijkheid.
»Arm kind,&rdquo; zuchtte zij, »hoe gaarne zou ik u het
schrikkelijke besparen, dat gij toch eens hooren, eens ondervinden
moet. Laat nu dat kinderachtige spel met die kat; ik
heb u dingen mede te deelen van vreeselijken ernst.&rdquo;</p>

<p>»Spreek het maar uit,&rdquo; antwoordde Nefert; »heden vrees ik
ook het ergste niet. Mena&rsquo;s gesternte, heeft de Horoscoop mij gezegd,
stond midden onder het geluksteeken. In den Besa-tempel<a name="FNanchor_162" id="FNanchor_162"></a><a href="#Footnote_162" class="fnanchor">162)</a>
raadpleegde ik het orakel en vernam, dat het mijn man goed
ging. Mijne ziel is geheel verruimd door mijne gebeden. Spreek
slechts; ik weet het reeds: de brief van mijn broeder uit het
leger behelsde niets goeds. Eergisteren avond hebt gij geweend,
en gisteren zaagt ge er zoo slecht uit. Zelfs de granaten in uw
haar stonden u niet.&rdquo;</p>

<p>»Uw broeder,&rdquo; sprak Katoeti al zuchtend, »veroorzaakt mij
bitter verdriet, en wij zouden door hem tot eerloosheid zijn
vervallen....&rdquo;</p>

<p>»Wij? Tot eerloosheid?&rdquo; vroeg Nefert en greep angstig naar
haar katje.</p>

<p>»Uw broeder verloor bij het spel ongehoorde sommen; om ze
terug te winnen, verpandde hij de mummie zijns vaders....&rdquo;</p>

<p>»Verschrikkelijk!&rdquo; riep Nefert. »Dan zullen wij ons tot den
koning moeten wenden! Ik zelve zal hem schrijven, en om
Mena&rsquo;s wil zal hij mij hooren. Ramses is groot en edel, en hij
zal eene geheele familie, die hem zoo trouw aanhangt, niet tot
schande laten vervallen, door de lichtzinnigheid van een dollen
jongen. &mdash; Ja stellig, ik schrijf hem!&rdquo;</p>

<p>Dat alles zeide zij op een toon van het kinderlijkst vertrouwen.
Alsof deze aangelegenheid was afgedaan, beval zij Nemoe den
waaier wat sneller te bewegen.</p>

<p>Verbazing en ontevredenheid over de onnatuurlijke kalmte van
hare dochter, voerden strijd in het hart van Katoeti. Doch zij<span class="pagenum"><a name="Page_209" id="Page_209">[209]</a></span>
hield eene berisping op hare lippen terug, en zeide gelaten:
»Wij zijn reeds geholpen, want mijn neef Paäker, zoodra hij
vernomen had welk gevaar ons dreigde, bood zijne hulp aan,
vrijwillig, zonder daartoe aangezocht te zijn, uit de goedheid
van zijn hart en uit trouwe gehechtheid.&rdquo;</p>

<p>»Die goede Paäker!&rdquo; riep Nefert. »Hij had mij zoo lief, en gij
weet het, moeder, hoe ik hem altijd verdedigd heb. Ongetwijfeld
heeft hij thans om mijnentwil zoo grootmoedig gehandeld.&rdquo;</p>

<p>De jonge vrouw zeide dit lachend, en vatte haar katje weder
bij den kop. Zij hield het koele snoetje van het beest tegen haar
neus, liet zich door zijne groene oogen aanstaren en zeide, de
spraak van een kind nadoende: »Ziet gij wel, Miauwtje<a name="FNanchor_163" id="FNanchor_163"></a><a href="#Footnote_163" class="fnanchor">163)</a>, hoe
goed men is voor uwe kleine meesteres?&rdquo;</p>

<p>Katoeti voelde zich opnieuw beleedigd door dat kinderlijk spel
harer dochter en zeide: »Ik dacht dat gij niet zoudt spelen en
gekheid maken, wanneer ik zulke ernstige dingen met u bespreek.
Ik heb reeds lang opgemerkt, dat het lot van het huis,
waartoe gij van vaders- en moederszijde behoort, u onverschillig
is geworden, en toch zult gij onder mijn dak bescherming en
liefde moeten zoeken, wanneer uw echtgenoot u....&rdquo;</p>

<p>»Welnu, moeder?&rdquo; vroeg Nefert, terwijl zij zich oprichtte
en sneller begon adem te halen.</p>

<p>Zoodra Katoeti bespeurde dat haar kind in beweging werd gebracht,
gevoelde zij er berouw over, dat zij hare mededeeling niet
voorzichtiger had ingeleid. Want zij had hare dochter lief en wist
dat zij haar hart zou wonden. Daarom ging zij voort, op een toon
van innige deelneming: »Al schertsend hebt ge u zoo even beroemd,
dat de menschen goed voor u waren, en dat is waar.
Gij verovert de harten geheel door uw persoon, alleen door te
zijn zoo als gij zijt. Mena heeft u zeker ook hartelijk lief gehad,
maar de scheiding, zegt het spreekwoord, is de vijandin van de
trouw, en Mena heeft....&rdquo;</p>

<p>»Wat heeft Mena?&rdquo; viel Nefert andermaal hare moeder in de
rede, en daarbij trilden de vleugels van haar fijnen neus.</p>

<p>»Mena heeft,&rdquo; ging Katoeti op vasten en verontwaardigden
toon voort, »de trouw en achting, die hij u verschuldigd was,
geschonden en met voeten getreden....&rdquo;</p>

<p>»Mena?&rdquo; vroeg de jonge vrouw met vlammende oogen. Zij
wierp de kat vrij onzacht op den grond, en sprong van haar
rustbed op.</p>

<p>»Ja, hij!&rdquo; zeide Katoeti, zonder te aarzelen. »Uw broeder
schrijft, dat hij als aandeel in den buit geen zilver of goud, maar<span class="pagenum"><a name="Page_210" id="Page_210">[210]</a></span>
de schoone dochter van den vorst der Danaërs in zijne tent
heeft genomen; die eerlooze schelm!&rdquo;</p>

<p>»Die eerlooze schelm!&rdquo; riep Nefert, terwijl zij nog eens de
laatste woorden harer moeder herhaalde.</p>

<p>Katoeti ging met schrik een paar schreden achteruit, want
haar zacht, lijdelijk, kinderachtig dochtertje stond daar vóor haar
bijkans onkenbaar veranderd. Zij zag er uit als een wonderschoone
wraakgodin. Hare oogen fonkelden, haar adem was gejaagd,
hare leden beefden, en met buitengewone kracht en behendigheid
greep zij den dwerg Nemoe bij de hand, sleepte hem naar
eene der deuren die toegang verleenden tot de binnenvertrekken,
rukte haar open, duwde den dwerg over den drempel, wierp de
deur achter hem in &rsquo;t slot, en trad daarop met doodsbleeke lippen
hare moeder tegemoet.</p>

<p>»Een eerloozen schelm hebt gij hem genoemd?&rdquo; riep zij, buiten
zichzelve van toorn, met eene gedempte heesche stem. »Een
eerlooze schelm! Neem dat woord terug, moeder! Neem het
terug, of....&rdquo;</p>

<p>Katoeti werd al bleeker en bleeker, en zeide, om het wat goed
te maken: »Dat woord mag hard klinken, maar hij heeft toch
zijne trouwbelofte jegens u verbroken en u openlijk beschimpt.&rdquo;</p>

<p>»En dat zal ik gelooven?&rdquo; hernam Nefert met een honenden
lach. »Dat zal ik gelooven, omdat de schandelijke jongen dat geschreven
heeft, die zijns vaders mummie en de eer zijner familie
verdobbelde; gelooven, nu de ware echte schelm het vertelt, dien
een oorveeg van mijn man zou dooden? Zie mij aan, moeder!
Dat zijn mijne oogen! En al ware dat postament daar Mena&rsquo;s
tent, en al waart gij Mena, en al leiddet gij de schoonste aller
vrouwen aan de hand en sleeptet haar in uw verblijf, en al zagen
deze mijne oogen het een en andermaal, dan zou ik toch lachen,
gelijk ik nu lach, en zeggen: &sbquo;Wie weet wat hij die schoone
daar binnen te geven of te berichten heeft,&rsquo; en ik zou geen
oogenblik twijfelen aan zijne trouw. Want uw zoon is valsch
en Mena is oprecht. Osiris is Isis ontrouw geworden<a name="FNanchor_164" id="FNanchor_164"></a><a href="#Footnote_164" class="fnanchor">164)</a>, maar
Mena mag de gunsteling zijn van duizend vrouwen, in zijne
tent zal hij geen andere nemen dan mij.&rdquo;</p>

<p>»Blijf dan bij deze uwe overtuiging, zoo gij wilt,&rdquo; antwoordde
Katoeti bitter, »maar laat mij de mijne.&rdquo;</p>

<p>»De uwe?&rdquo; vroeg Nefert, en haar wangen, zooeven rood van
verontwaardiging, werden weder bleek. »Wat gelooft gij dan? Van
den man, die u met weldaden heeft overladen, hoort gij allerliefst
het slechtste en gemeenste! Hij zou een schurk zijn? Foei,<span class="pagenum"><a name="Page_211" id="Page_211">[211]</a></span>
moeder! Hoe kunt gij hem een eerloozen schelm noemen, die
u met zijn goed naar welgevallen laat handelen!&rdquo;</p>

<p>»Nefert!&rdquo; riep Katoeti gejaagd. »Ik zal....&rdquo;</p>

<p>»Doe wat gij wilt,&rdquo; viel de beleedigde vrouw hare moeder in
de rede, »maar werp geen smet op den grootmoedigen man, die
u niet belette zijn erfdeel ter wille van uw zoon en uwe eerzucht
met schulden te bezwaren. Sedert eergisteren weet ik, dat wij
niet rijk zijn. Ik heb er over nagedacht en mij afgevraagd, waar
dan onze koeien en runderen, onze schapen en de inkomsten van
onze pachters gebleven zijn. Het erfdeel van dien schelm was u
niet te slecht! Maar dit zeg ik u: ik zou niet waard zijn de gade
van den edelen Mena te heeten, wanneer ik duldde, dat men zijn
naam onder zijn eigen dak belastert. Blijf bij uwe overtuiging,
blijf er bij; doch weet dat dan een van ons beiden dit huis
moet verlaten, gij of ik....&rdquo;</p>

<p>Bij deze laatste woorden barstte Nefert in hevig snikken uit.
Zij wierp zich voor haar rustbed op de knieën, verborg haar
aangezicht in de kussens en snikte zonder te kunnen ophouden.</p>

<p>Katoeti stond achter haar als verpletterd en radeloos. Eene
huivering voer door al hare leden. Was dat haar zacht en droomerig
kind? Had ooit eene dochter gewaagd zóo tegen hare moeder
te spreken? Was zij of was Nefert in haar recht: Deze
vraag drong haar als met onweerstaanbare kracht naar het
rustbed. Zij knielde naast de jonge vrouw neder, sloeg den arm
om haar hals, drukte haar hoofd tegen dat van Nefert en fluisterde
smeekend: »Kind, wat zijt gij hard en wreed! Vergeef
uwe arme beklagenswaardige moeder, en doe de maat harer
ellende niet overvloeien.&rdquo;</p>

<p>Nefert stond op, kuste hare hand en ging zwijgend naar haar
vertrek. Katoeti bleef alleen staan. Het was haar alsof de
ijskoude vingers van eene doode hand haar hart omklemden, en
zij fluisterde zacht in zichzelve: »Ani heeft gelijk! Alleen dat
keert zich ten goede, waarvan men zich het ergste heeft voorgesteld!&rdquo;</p>

<p>Zij bracht de hand aan het voorhoofd, als kon zij niet gelooven,
wat zij zich onmogelijk had kunnen voorstellen. Eene stem
in haar binnenste zeide, dat zij hare dochter volgen moest. Doch
in plaats van dit te doen verzamelde zij al haar moed, om nog
eens alles, wat Nefert haar voor de voeten had geworpen, in haar
geheugen terug te roepen. Geen enkel woord liet zij zich ontgaan,
en toen zij ten einde was, prevelde zij: »Zij kan alles verijdelen.
Ter wille van Mena offert zij mij en de geheele wereld op. Mena
en Ramses zijn éen, en als zij bemerkt wat wij in het schild
voeren, dan verraadt zij ons ongetwijfeld. Tot hiertoe geschiedde
alles onder haar oog, zonder dat zij er iets van gewaar werd,<span class="pagenum"><a name="Page_212" id="Page_212">[212]</a></span>
maar heden is haar een licht opgegaan; een oog, een mond, een
oor zijn geopend, die tot dusverre gesloten waren. Het is haar
gegaan als den stomme, wien een hevige schrik plotseling het
spraakvermogen teruggeeft. &mdash; Mijn geliefd kind zal mijne
bewaakster worden en mijn rechter.&rdquo;</p>

<p>Deze laatste woorden sprak zij niet uit, maar het oor in haar
binnenste vernam ze. Omdat zij de stem, die haar dit toefluisterde,
vreesde en de eenzaamheid haar beangstigde, riep zij den dwerg,
en beval hem den draagstoel gereed te laten maken, daar zij den
tempel wilde bezoeken en de gewonden, die uit Syrië herwaarts
waren gezonden.</p>

<p>»En het doek van den stadhouder?&rdquo; vroeg Nemoe.</p>

<p>»Was een voorwendsel&rdquo; antwoordde Katoeti. »Hij verlangt u
te spreken over hetgeen gij zegt omtrent Paäker te weten gekomen
te zijn. Wat is dat?&rdquo;</p>

<p>»Vraag het mij niet,&rdquo; bad de kleine man; »ik mag het waarlijk
niet verraden. Bij Besa, die ons dwergen beschermt<a name="FNanchor_165" id="FNanchor_165"></a><a href="#Footnote_165" class="fnanchor">165)</a>, het
is beter als gij het nog niet te weten komt.&rdquo;</p>

<p>»Ik heb heden al nieuws genoeg vernomen,&rdquo; hernam Katoeti.
»Ga nu tot Ani, en wanneer het u gelukt hem Paäker geheel
over te leveren, zoo.... zoo &mdash;, maar ach wat heb ik nog weg
te geven, &mdash; zoo zal ik u dankbaar zijn. En wanneer wij ons
doel bereikt hebben, dan laat ik u vrij en maak u rijk.&rdquo;</p>

<p>Nemoe kuste haar gewaad en vroeg fluisterend: »En wat zal
het doel zijn?&rdquo;</p>

<p>»Gij weet wat Ani najaagt,&rdquo; antwoordde de weduwe. »Wat
mij betreft, ik heb maar éen wensch.&rdquo;</p>

<p>»En die is?&rdquo;</p>

<p>»Paäker in Mena&rsquo;s plaats te zien.&rdquo;</p>

<p>»Aldus ontmoeten onze wenschen elkander,&rdquo; sprak de dwerg,
en verliet de galerij.</p>

<p>Katoeti zag hem na en prevelde: »Het moet zoo zijn! Want
als alles bij het oude blijft, en Mena terugkeert en rekenschap
vraagt, dan.... dan. &mdash; Neen de gedachte is niet uit te staan;
het mag niet gebeuren!&rdquo;</p>

<div class="footnotes">

<div class="footnote">
<p><a name="Footnote_162" id="Footnote_162"></a><a href="#FNanchor_162"><span class="label">162)</span></a> Zie boven, bl. <a href="#Page_34">28</a>.</p>
</div>

<div class="footnote">
<p><a name="Footnote_163" id="Footnote_163"></a><a href="#FNanchor_163"><span class="label">163)</span></a> Bij de Egyptenaars heette de kat: Maoe.</p>
</div>

<div class="footnote">
<p><a name="Footnote_164" id="Footnote_164"></a><a href="#FNanchor_164"><span class="label">164)</span></a> Plutarchus, Isis en Osiris, c. 14.</p>
</div>

<div class="footnote">
<p><a name="Footnote_165" id="Footnote_165"></a><a href="#FNanchor_165"><span class="label">165)</span></a> Misschien om zijne pygmeën-gestalte.</p>
</div></div>

<hr class="l1" />

<p><span class="pagenum"><a name="Page_213" id="Page_213">[213]</a></span></p>


<h3><a name="II_05" id="II_05"></a>VIJFDE HOOFDSTUK.</h3>

<hr class="l4" />

<p>Toen Nemoe, op den terugweg van den stadhouder, bij het
huis zijner meesteres was gekomen, werd hij door een knaap
aangehouden, die hem dringend verzocht mede te gaan naar het
vreemden-kwartier. De dwerg aarzelde een oogenblik, maar de
bode toonde hem den ring zijner moeder Hekt, die voor eenige
zaken in de stad was gekomen en hem begeerde te spreken.</p>

<p>De kleine man was vermoeid, want gewoonlijk reed hij. Zijn
ezeltje was echter dood en Katoeti kon hem geen nieuw geven.
De helft van Mena&rsquo;s vee was reeds verkocht, en het overige
was bijkans onvoldoende voor den landbouw. Aan de hoeken
van de drukste straten en op de markten stonden knapen met
grauwtjes, die zij voor een geringen prijs verhuurden<a name="FNanchor_166" id="FNanchor_166"></a><a href="#Footnote_166" class="fnanchor">166)</a>; doch
Nemoe had zijn laatsten ring aan een kleed en eene nieuwe pruik
uitgegeven, ten einde fatsoenlijk gekleed voor den stadhouder te
kunnen verschijnen. In vroeger dagen was zijne tasch nooit leeg
geweest, want Mena had hem menig stuk zilver of goud toegeworpen.
Maar zijne rustelooze en eerzuchtige ziel betreurde het
verlies van zulk een gemakkelijk leven niet. Met wrok dacht hij
aan de jaren van overvloed terug, en terwijl hij zich thans al
kuchend door het stof voortsleepte, gevoelde hij zich groot en
tevreden.</p>
<p><span class="pagenum"><a name="Page_214" id="Page_214">[214]</a></span></p>
<p>De stadhouder had hem te woord gestaan, en het was den
slimmen dwerg weldra gelukt diens oor te boeien. Bij zijne schildering
van Paäker&rsquo;s waanzinnigen hartstocht hadden Ani van
lachen de tranen langs de wangen gebiggeld. In zijne overige
berichten en vorderingen had het manneke zich zeer ernstig en
hulpvaardig getoond. Nemoe had het gevoel van eene op het
land opgegroeide eend, die men voor het eerst in het water zet;
of van een vogel die in eene kooi is grootgebracht, en nu voor
de eerste maal vrijheid heeft de vleugels uit te spreiden om te
vliegen. Zonder klagen zou hij zich dood gezwommen of gevlogen
hebben, wanneer de toestand waarin hij zich bevond aan zijn ijver
en zijn vurige begeerte om te handelen, geen perken had gesteld.</p>

<p>Badende in zijn zweet en vol stof kwam hij aan de veelkleurige
tent in het vreemden-kwartier, waar de tooveres Hekt haar
verblijf pleegde te houden, als zij naar Thebe kwam. Terwijl hij
ingewikkelde aanslagen verzon, allerlei mogelijkheden overwoog,
en slimme plannen smeedde, telkens het al te gewaagde verwerpende,
om het door iets meer uitvoerbaars en minder gevaarlijks
te vervangen, had de kleine staatsman geen oog voor het druk
gewoel dat hem omgaf<a name="FNanchor_167" id="FNanchor_167"></a><a href="#Footnote_167" class="fnanchor">167)</a>. Bij den tempel, waarin de lieden uit
Kaft<a name="FNanchor_168" id="FNanchor_168"></a><a href="#Footnote_168" class="fnanchor">168)</a> hunne Astarte<a name="FNanchor_169" id="FNanchor_169"></a><a href="#Footnote_169" class="fnanchor">169)</a> vereerden, en het heiligdom van Seth,
waarbij zij aan hun Baäls<a name="FNanchor_170" id="FNanchor_170"></a><a href="#Footnote_170" class="fnanchor">170)</a> offerden, was hij voorbijgegaan, zonder<span class="pagenum"><a name="Page_215" id="Page_215">[215]</a></span>
zich te laten storen door het geroep der dansende aanbidders,
of door het luitspel en het geklank der cymbalen, dat van achter
hunne ringmuren tot zijn oor doordrong. Ook de tenten en de
licht en dicht gebouwde houten huisjes der danseressen en lichtekooien
trokken hem niet aan. De bewoneressen, die des avonds,
met bonte kleederen getooid en allerlei versiersels behangen, de
jongelingen van Thebe tot zingenot en zoo menigen dwazen streek
wisten te verleiden, sliepen bovendien zoolang de zon aan den
hemel gloeide. Alleen in de speelhuizen ging het ook over dag
levendig toe, en de politie-agenten hadden moeite den hartstocht
der soldaten, die hun geheele aandeel in den buit verloren, of
de woede der matrozen, die zich bedrogen waanden, in toom te
houden en bloedige tooneelen te voorkomen. Vóor de kroegen
lagen eenige beschonkenen, terwijl anderen druk bezig waren, om
onophoudelijk de bekers te vullen en te ledigen, zich geheel overleverende
aan den geest van wijn of bier. Van de velerlei muzikanten,
goochelaars, vuurvreters, jongleurs, slangenbezweerders
en paljassen, die des avonds hier hunne kunsten vertoonden,
was thans niets te bespeuren. Toch geleek dit vreemdenkwartier
wel eene jaarmarkt, die altijd voortduurde.</p>

<p>Deze genietingen echter, waarvan Nemoe duizendmaal ooggetuige
was geweest, hadden hem nooit aangelokt. Hij gaf niets om
de liefde van zulke deernen en de winst bij het spel. Al wat gemakkelijk
en zonder inspanning te bereiken was door maar plomp
toe te grijpen, miste voor hem alle bekoorlijkheid. Niet dat hij
bang was voor den ruwen spot dier deernen en die haar bezochten,
integendeel, nu en dan ging hij uit eigen beweging er heen
omdat hij behagen schepte in woordentwist, en zich overtuigd
hield dat er niemand in Thebe leefde, die tegenover hem het
laatst aan het woord kon blijven. Vele vreemdelingen waren dit
geheel met hem eens, en nog kort geleden had Paäker&rsquo;s hofmeester
van Nemoe gezegd: »Onze tongen zijn stokken, maar
die van den kleine is een dolk.&rdquo;</p>

<p>Het doel waarop de dwerg regelrecht afging was eene groote
bontkleurige tent, die echter door niets zich onderscheidde van
vele gelijksoortige in de nabijheid. De opening, die tot het binnengedeelte
toegang verleende, was breed en thans gesloten door
een stuk linnen, dat de plaats van eene deur verving. Nemoe
schoof tusschen den wand van de tent en de beweeglijke sluiting
behendig door, en kwam in een bijna cirkelvormige veelzijdige
ruimte, welker kegelvormig dak op een langen stok als op een
zuil rustte. Op den stoffigen grond van dit vertrek lagen afgedankte
stukken tapijt, waarop eenige jonge vrouwen in kleederen
van allerlei kleur neergehurkt zaten, terwijl eene oude
vrouw ijverig met het toilet dier dames bezig was. Zij verfde<span class="pagenum"><a name="Page_216" id="Page_216">[216]</a></span>
de nagels van vingers en teenen met oranjekleurige hennah,
maakte hare wenkbrauwen en oogleden zwart met mestem<a name="FNanchor_171" id="FNanchor_171"></a><a href="#Footnote_171" class="fnanchor">171)</a>,
ten einde haar blik des te helderder zou uitkomen, blankette
de wangen met rood en wit poeder en zalfde de haren met
welriekende olie. Het was snikheet in deze tent en geen van
de meisjes sprak een woord. Zij lieten zich door de oude stil
onder handen nemen zonder zich te verroeren. Van tijd tot
tijd greep deze of gene eene der op den grond staande poreuse
aarden waterkruiken om te drinken, of opende een doosje, om
een nieuw kyphi-balletje<a name="FNanchor_172" id="FNanchor_172"></a><a href="#Footnote_172" class="fnanchor">172)</a> op de lippen te leggen. Tegen de
wanden lagen verschillende soorten van muziekinstrumenten, als
handtrommels, fluiten, lieren en een viertal tamboerijnen op den
grond. Op het kalfsvel van eene der laatsten, tusschen den rand
met rinkelbellen, sliep eene kat, welker aardige jongen met het
klokje van eene andere tamboerijn speelden. Door eene kleine
achterdeur van de tent ging eene oude negerin af en aan, omgeven
door een zwerm vliegen en muggen, om de schotels met
overblijfselen van spijzen, granaatappel-schillen, broodkruimels
en knooflookstengels op te ruimen, die van den reeds voor eenige
uren afgeloopen maaltijd der meisjes op een der tapijten waren
blijven staan of liggen.</p>

<p>De oude Hekt zat ver van deze deernen op eene bontbeschilderde
kist. Zij haalde een pakje uit hare tasch en riep de dienstmaagd
toe: »Daar, neem dit reukwerk en verbrand ervan zes
korrels, dan zal het ongedierte&rdquo; &mdash; zij wees op de vliegen, die
om het bord in hare hand gonsden &mdash; »wel verdwijnen. Als gij
het verlangt, verjaag ik ook muizen en lok de slangen uit hunne
gaten, veel beter dan eenig priesterlijk arts.&rdquo;<a name="FNanchor_173" id="FNanchor_173"></a><a href="#Footnote_173" class="fnanchor">173)</a></p>

<p>»Houd uwe toovermiddelen voor u zelve,&rdquo; zeide een der meisjes
met heesche stem. »Sedert gij de tooverwoorden over mij gesproken
en mij dien drank ingegeven hebt, om mij weder slank te
doen worden en lenig, kan ik &rsquo;s nachts niet slapen van het hoesten,
en word ik door vermoeidheid overvallen, zoo vaak ik dans.&rdquo;</p>

<p>»Maar ge zijt toch slank geworden,&rdquo; antwoordde Hekt, »en
eerlang zult gij ook niet meer hoesten.&rdquo;</p>

<p>»Omdat zij dood zal zijn,&rdquo; fluisterde de negerin de tooveres
toe. »Ik weet dat, zoo eindigen de meesten.&rdquo;</p>

<p>Nemoe&rsquo;s moeder haalde de schouders op. Zoodra zij den
dwerg de tent zag binnensluipen, verhief zij zich van haren
zetel. Ook de deernen merkten den kleine op, en maakten dat<span class="pagenum"><a name="Page_217" id="Page_217">[217]</a></span>
onbeschrijfelijk geluid, niet ongelijk aan het kakelen van hoenders,
dat de oostersche vrouwen bij elke gemoedsaandoening
plegen uit te stooten<a name="FNanchor_174" id="FNanchor_174"></a><a href="#Footnote_174" class="fnanchor">174)</a>.</p>

<p>De dwerg was voor de meisjes geen onbekende, want in hare
tent hield zijne moeder zich op, zoo vaak zij in Thebe kwam.
Een van de vroolijkste riep daarom: »Ge zijt grooter geworden
sedert uw laatste bezoek, kleintje!&rdquo;</p>

<p>»Gij ook,&rdquo; haastte Nemoe zich te antwoorden, »maar alleen
wat je mond aangaat.&rdquo;</p>

<p>»En je zijt zoo ondeugend als je klein zijt,&rdquo; zeide het meisje
op haar beurt.</p>

<p>»Dan beteekent mijne boosheid niet veel,&rdquo; hernam de dwerg
lachend, »want ik ben bijzonder klein en laag bij den grond.
Heil u, meisjes! Besa helpe u bij uw toilet! Wees gegroet, moeder.
Gij hebt mij laten roepen?&rdquo;</p>

<p>De oude knikte; de dwerg ging naast haar op de kist zitten
en zij begonnen zamen te fluisteren.</p>

<p>»Wat ziet ge er stoffig en vermoeid uit,&rdquo; zeide Hekt. »Ik
begin waarlijk te gelooven, dat ge in de brandende zonnehitte
te voet zijt uitgegaan.&rdquo;</p>

<p>»Mijn ezel is dood,&rdquo; antwoordde Nemoe, »en ik heb geen
geld om zulk een rijdier te huren.&rdquo;</p>

<p>»Een fraai begin voor uwe toekomstige heerlijkheid,&rdquo; grinnikte
de oude. »Wat hebt gij nu gedaan?&rdquo;</p>

<p>»Paäker heeft ons gered,&rdquo; antwoordde de dwerg, »en ik kom
juist terug van een lang gesprek met den stadhouder.&rdquo;</p>

<p>»Welnu?&rdquo;</p>

<p>»Hij zal uw vrijbrief vernieuwen, wanneer gij den gids in
zijne handen levert.&rdquo;</p>

<p>»Goed, heel goed! Ik zou wel wenschen dat hij besloot mij
op te zoeken, natuurlijk verkleed; ik kon dan....&rdquo;</p>

<p>»Hij is bang, en wanneer ik hem zoo iets onuitvoerbaars wilde
aanraden, zou hij het niet slim overleggen.&rdquo;</p>

<p>»Hm,&rdquo; bromde de oude, »ge kunt misschien gelijk hebben;
want wie dikwijls wat te vragen heeft, mag niet meer vorderen
dan men geven kan. Een onbeschaamd verlangen beneemt een
goedgunstig gever dikwijls den lust om een verzoek in te willigen.
Nu, we zullen zien, we zullen zien. Wat is er verder gebeurd?&rdquo;</p>

<p>»Het leger van den stadhouder heeft de Ethiopiërs geslagen
en brengt rijke schatten naar Thebe.&rdquo;</p>

<p>»Daar kan men de lieden mede koopen,&rdquo; prevelde de oude.
»Goed, goed!&rdquo;</p>
<p><span class="pagenum"><a name="Page_218" id="Page_218">[218]</a></span></p>
<p>»Paäkers zwaard is geslepen. Ik geef voor het leven van mijn
meester niet meer dan ik in mijn zak heb, en ge weet waarom
ik te voet door het stof hierheen gekomen ben.&rdquo;</p>

<p>»Nu kunt gij ten minste terugrijden,&rdquo; antwoordde Hekt, terwijl
ze den kleine een zilveren ringetje gaf. »Heeft de gids uwe
meesteres Nefert wedergezien?&rdquo;</p>

<p>»Er zijn zonderlinge dingen gebeurd,&rdquo; zeide de dwerg, die
hierop aan zijne moeder vertelde, wat er tusschen Katoeti en
Nefert was voorgevallen. Nemoe was een goede luistervink, want
van het gehoorde had hij geen woord vergeten.</p>

<p>De oude luisterde met gespannen opmerkzaamheid. »Zie, zie!&rdquo;
prevelde zij, toen Nemoe zweeg. »Dat is dan toch ook eens iets
ongewoons. Wat er soms in een mensch omgaat ziet er even
walgelijk uit, hetzij hij in een paleis of in eene hut woont. De
moeders zijn allen als de apen, zij laten zich met welgevallen
ten doode kwellen door hare kinderen, die er haar waarlijk niet
dankbaar voor zijn, en de vrouwen zijn gewoon hare oogen wijd
te openen, wanneer men haar van het slechte leven harer echtgenooten
vertelt. Doch met uwe meesteressen is het iets anders!&rdquo;</p>

<p>Hekt zag eenige oogenblikken nadenkend voor zich en vervolgde:
»Wel beschouwd laat zich ook dit zeer eenvoudig verklaren,
en het is niet vreemder dan het gapen der vermoeide
deernen daarginds. Gij hebt mij eens verteld, dat het zoo&rsquo;n
trotsch gezicht was, moeder en dochter naast elkander op den
wagen te zien staan, wanneer zij naar feesten en panegyriën<a name="FNanchor_175" id="FNanchor_175"></a><a href="#Footnote_175" class="fnanchor">175)</a>
rijden. Katoeti, zeidet ge, droeg dan ook zorg, dat er overeenstemming
was tusschen de kleuren van haar gewaad en de
bloemen in haar kapsel. Voor welke van beide wordt bij zulke
gelegenheden de kleeding het eerst gekozen?&rdquo;</p>

<p>»Altijd voor meesteres Katoeti, die niet afgaat van zekere
bepaalde kleuren,&rdquo; antwoordde Nemoe haastig.</p>

<p>»Ziet gij,&rdquo; zeide de heks met een lachje, »dat moet zoo zijn.
Deze moeder denkt altijd het eerst aan zichzelve, en aan dingen
die zij zich ter bereiking heeft voorgesteld. Doch die hangen
hoog, en dan treedt zij op alles wat zij bij de hand heeft, zelfs
op haar kind, om ze te kunnen grijpen. Zij stuurt Paäker op
den hals van Mena, zoo waarachtig als mijn oor suist. Want
die vrouw zou in staat zijn voor de oogen harer dochter mora-spel
te spelen<a name="FNanchor_176" id="FNanchor_176"></a><a href="#Footnote_176" class="fnanchor">176)</a>, en haar aan dien lammen hazewind daar uit
te huwen, wanneer ze langs dien weg hare eerzuchtige plannen
bereiken kon.&rdquo;</p>

<p><span class="pagenum"><a name="Page_219" id="Page_219">[219]</a></span></p>

<p>»Maar Nefert?&rdquo; vroeg de kleine. »O, gij hadt haar moeten
zien. Het duifje was eene leeuwin geworden.&rdquo;</p>

<p>»Omdat zij Mena liefheeft, gelijk haar moeder zichzelve,&rdquo; antwoordde
de oude. »De dichters zouden zeggen: &sbquo;zij is vol van
hem.&rsquo; Dat is op haar volkomen van toepassing. Er blijft geen
plaats over voor iets anders. Zij wil maar éen ding bezitten, en
wee hem die het durft aan te tasten!&rdquo;</p>

<p>»Ik heb ook wel verliefde vrouwen gezien,&rdquo; zeide Nemoe,
»maar....&rdquo;</p>

<p>»Maar,&rdquo; herhaalde de oude, en lachte daarbij zoo hard, dat de
deernen zich omkeerden. »Maar die zetten een heel ander gezicht
dan uwe meesteres Nefert, niet waar? Dat wil ik wel gelooven,
en onder duizenden is er niet éene zoo door deze ziekte aangegrepen,
die vlijmender smarten veroorzaakt dan Koeschitisch pijlenvergif
in eene opene wond, die sneller om zich grijpt dan de
vlam, en moeielijker te genezen is dan de tering, waaraan dat
hoestende meisje ginds sterven zal. Hij wien deze kweldemon beheerscht
is ellendiger dan een verdoemde, of ook....&rdquo; en bij deze
woorden daalde haar stem &mdash; »gelukzaliger dan de goden, zooveel
er maar zijn. Ik weet dat alles &mdash; alles, want ook ik was eene
bezetene onder de duizend. En nu, heden....&rdquo;</p>

<p>»Nu?&rdquo; vroeg de dwerg.</p>

<p>»Gekheid!&rdquo; mompelde de heks, en zij rekte zich uit, alsof zij
uit den slaap ontwaakte. »Onzin! Hij, op wien ik doel, is sedert
lang gestorven. En al ware het niet zoo, het is mij onverschillig.
Alle mannen gelijken op elkander, en Mena zal wel niet verschillen
van de overigen.&rdquo;</p>

<p>»De gids Paäker wordt toch zeker door den demon beheerscht,
dien gij daar geschilderd hebt?&rdquo; vroeg de kleine.</p>

<p>»&rsquo;t Kan zijn,&rdquo; antwoordde de oude; »maar hij zal eigenzinnig
blijven, op gevaar af van krankzinnig te worden. Op dit oogenblik
zou hij zijn leven wagen, om te bereiken wat hem ontzegd
is. Als uwe meesteres Nefert zijne vrouw was, mogelijk zou hij
dan wat tot bedaren komen. &mdash; Maar waartoe al die praatjes! Ik
moet nog daarginds in de gouden tent zijn, waar thans alles
bijeen is wat geld in den buidel heeft, om met de waardin te
spreken....&rdquo;</p>

<p>»Wat wilt gij van haar?&rdquo; vroeg Nemoe.</p>

<p>»De kleine Warda aan de overzijde,&rdquo; luidde het antwoord,
»zal weldra geheel hersteld zijn. Gij hebt haar ook weer gezien.
Is zij niet schoon geworden, buitengewoon schoon? Nu
wil ik zien wat de waardin mij biedt, wanneer ik haar dat
kind lever. Zij is met de voeten zoo vlug als eene gazel, en
wanneer zij goed wordt geoefend, kan zij den dans in weinige
weken leeren.&rdquo;</p>

<p><span class="pagenum"><a name="Page_220" id="Page_220">[220]</a></span></p>

<p>Nemoe verbleekte, en zeide zonder aarzelen: »Dat zult gij
niet doen!&rdquo;</p>

<p>»Waarom niet,&rdquo; vroeg de oude; »wanneer er goed wat mede
te verdienen is?&rdquo;</p>

<p>»Wijl ik het u verbied,&rdquo; fluisterde de dwerg met heesche stem.</p>

<p>»Kijk nu eens aan!&rdquo; sprak de tooveres lachend. »Gij moest
mijne Nefert zijn, dan zou ik voor hare moeder Katoeti spelen!
Maar in ernst gesproken; hebt gij de kleine weergezien en begeert
gij haar voor uzelven?&rdquo;</p>

<p>»Ja,&rdquo; antwoordde Nemoe. »Als wij ons doel bereiken, laat
Katoeti mij vrij en maakt ze mij rijk. Dan koop ik van buurman
Pinem zijne kleindochter en neem haar tot vrouw. Ik bouw een
huisje voor ons in de nabijheid van het gerechtshof, en sta den
aanklagers en aangeklaagden met mijn raad ter zijde, gelijk de
gebochelde Sent, die thans op zijn eigen wagen door de straten
rijdt.&rdquo;</p>

<p>»Hm,&rdquo; zeide de oude. »Dat zou nog zoo kwaad niet zijn,
maar misschien is het te laat. Het meisje sprak in hare ijlende
koorts van den priester uit het Seti-huis, die haar op bevel van
Ameni bezocht. Dat is een deftig jongman, die zeker veel belang
in haar stelt. Hij is de zoon van een hovenier, zij noemen hem
Pentaoer.&rdquo;</p>

<p>»Pentaoer?&rdquo; vroeg de kleine, »Pentaoer? Deze heeft geheel de
trotsche houding en het aangezicht van den gestorven Mohar en
wil de hoogte in. Maar zij zullen hem spoedig den hoogmoedigen
nek breken.&rdquo;</p>

<p>»Des te beter,&rdquo; hernam de oude. »Warda zou eene beste vrouw
voor je zijn. Zij is goed en bescheiden; en men kan niet weten....&rdquo;</p>

<p>»Wat?&rdquo; vroeg de dwerg.</p>

<p>»Wie hare moeder is geweest. Want zij is geene van de onze.
Zij is uit den vreemde hierheen gekomen, en men heeft een
edelgesteente bij haar gevonden met zonderling schrift. Zoodra
zij de uwe is, moeten wij het aan de krijgsgevangenen laten zien,
want misschien weet een hunner de vreemdsoortige letterteekens
te verklaren. Zij is van goeden huize, dat weet ik zeker, want
Warda is het sprekend evenbeeld harer moeder, en reeds toen zij
ter wereld kwam, zag zij er uit als een kind van een aanzienlijke. &mdash; Lacht
gij daarom, gek? Duizend zuigelingen zijn door
mijne handen gegaan, en al brengt men ze in lompen gewikkeld
tot mij, zoo weet ik toch te onderscheiden, of hunne ouders tot
de grooten of tot de kleinen in den lande behooren. De bouw
van den voet en andere kenteekenen verraden het dadelijk. &mdash; Warda
mag nu blijven waar zij is, ik zal u helpen. Zoodra er
zich iets nieuws opdoet, laat het mij weten.&rdquo;</p>

<div class="footnotes">

<div class="footnote">
<p><a name="Footnote_166" id="Footnote_166"></a><a href="#FNanchor_166"><span class="label">166)</span></a> In de tegenwoordige Egyptische steden vindt men, in plaats van onze
huurrijtuigen, gezadelde ezels. Op de gedenkteekenen zijn alleen vreemdelingen
als op ezels rijdende, afgebeeld. Doch bijna alle aanzienlijken
tellen in hunne graven, reeds in vroeger tijd, hun bezit aan ezels op,
dat vaak zeer groot is. Er is ook eene voorstelling uit het oude rijk bewaard
gebleven, die ons een voornaam Egyptenaar vertoond, zittende op
een draagstoel, op de ruggen van twee ezels bevestigd. Lepsius,
<cite>Denkmäler aus Aegypten und Aethiopien</cite>. Abth. II, 126.</p>
</div>

<div class="footnote">
<p><a name="Footnote_167" id="Footnote_167"></a><a href="#FNanchor_167"><span class="label">167)</span></a> Herodotus (II, 112) maakt gewag van een kwartier der Tyriërs te
Memphis, dat ten zuiden van den tempel van Ptah gelegen was, en waarin
de &bdquo;Aphrodite der vreemdelingen&rdquo; vereerd werd. Brugsch heeft dit bericht
op het kwartier &bdquo;auch ta&rdquo;, d. i. de wereld des levens, van de Menes-stad
toegepast.</p>
</div>

<div class="footnote">
<p><a name="Footnote_168" id="Footnote_168"></a><a href="#FNanchor_168"><span class="label">168)</span></a> Phoenicië.</p>
</div>

<div class="footnote">
<p><a name="Footnote_169" id="Footnote_169"></a><a href="#FNanchor_169"><span class="label">169)</span></a> De Phoenicische godin komt op Egyptische gedenkteekenen meermalen
in de plaats van Sechet voor (Vgl. blz. <a href="#Page_67">61</a>, v.). In Edfoe wordt zij afgebeeld
met een leeuwenkop, en staat zij op een met paarden bespannen wagen. In
den papyrus uit den tijd van ons verhaal komt haar naam, dien Ramses II
ook aan een zijner lievelingspaarden en aan een hond gaf, niet zelden voor.</p>
</div>

<div class="footnote">
<p><a name="Footnote_170" id="Footnote_170"></a><a href="#FNanchor_170"><span class="label">170)</span></a> Volgens den papyrus-Sallier I, koos de Hyksoskoning Apepi (Apophis)
&bdquo;Seth tot heer, en hij diende geen anderen god, die in Egypte was.&rdquo; Later
werd aan de Baäls der Semieten door de Egyptenaars zelve de naam van
Seth gegeven, gelijk blijkt uit het te Karnak wedergevonden vredesverdrag
van Ramses II met de Cheta, waarin van de eene zijde de verschillende
Seth&rsquo;s der Cheta, Astarte, enz. en van de andere zijde de Egyptische godheden
aangeroepen worden. Naast den vorm Seth komt ook die van Soetech
voor. Over Seth-Typhon raadplege men, behalve het oude geschrift van
Diestel, Pleyte, <cite>Etudes égyptologiques</cite>; Chabas, <cite>Voyage d&rsquo;un
Egyptien</cite>; Ebers, <cite>Aegypten und die Bücher Mose</cite>; Brugsch,
<cite>Geogr. Inschriften</cite>; E. Meyer in zijne dissertatie over Seth. De
godsvereering der Phoeniciërs wordt het grondigst behandeld in het
beroemde werk van Movers. &mdash; Vgl. Tiele, Vergelijkende gesch. der Egypt.
en Mesopotamische godsdiensten, St. 3.</p>
</div>

<div class="footnote">
<p><a name="Footnote_171" id="Footnote_171"></a><a href="#FNanchor_171"><span class="label">171)</span></a> Stibium of spiesglas. Zie boven, blz. <a href="#Page_66">60</a>.</p>
</div>

<div class="footnote">
<p><a name="Footnote_172" id="Footnote_172"></a><a href="#FNanchor_172"><span class="label">172)</span></a> Zie boven, blz. <a href="#Page_82">76</a>.</p>
</div>

<div class="footnote">
<p><a name="Footnote_173" id="Footnote_173"></a><a href="#FNanchor_173"><span class="label">173)</span></a> In den papyrus-Ebers vindt men voorschriften tot het verdrijven
van al dit schadelijk gedierte.</p>
</div>

<div class="footnote">
<p><a name="Footnote_174" id="Footnote_174"></a><a href="#FNanchor_174"><span class="label">174)</span></a> Het zoogenaamde zagarit.</p>
</div>

<div class="footnote">
<p><a name="Footnote_175" id="Footnote_175"></a><a href="#FNanchor_175"><span class="label">175)</span></a> Feestverzamelingen met daaraan verbonden jaarmarkten.</p>
</div>

<div class="footnote">
<p><a name="Footnote_176" id="Footnote_176"></a><a href="#FNanchor_176"><span class="label">176)</span></a> Zie boven, blz. <a href="#Page_51">45</a>.</p>
</div></div>

<hr class="l1" />

<p><span class="pagenum"><a name="Page_221" id="Page_221">[221]</a></span></p>


<h3><a name="II_06" id="II_06"></a>ZESDE HOOFDSTUK.</h3>

<hr class="l4" />

<p>Toen Nemoe, ditmaal op den rug van een ezel, terugkeerde,
vond hij noch zijne meesteres, noch Nefert te huis. De eerste
had zich naar den tempel en vervolgens naar de stad begeven,
terwijl Nefert, den onweerstaanbaren drang van haar hart volgende,
tot hare vorstelijke vriendin Bent-Anat was gegaan.</p>

<p>Het koninklijk paleis geleek meer op eene kleine stad dan
op een huis<a name="FNanchor_177" id="FNanchor_177"></a><a href="#Footnote_177" class="fnanchor">177)</a>. De vleugel waarin de stadhouder zijne residentie
hield, en dien wij reeds betreden hebben, lag naar de landzijde;
de gebouwen daarentegen, die de koning met zijne familie bewoonde,
waren naar de zijden van den stroom gekeerd. Voor den
schipper, die de woonplaats der pharao&rsquo;s voorbij voer, zag zij
er schitterend en tegelijk vriendelijk uit, want het gebouw verhief
zich niet als éen ontzaglijk lichaam midden uit groote tuinen,
maar het bestond uit velerlei geledingen van allerlei vormen. Aan
het grootste gebouw, waarin zich de pronk- en feestzalen bevonden,
sloten zich onder dezelfde afmetingen aan beide zijden drie
rijen paviljoenen aan van verschillende grootte. Zij waren onderling
verbonden door zuilengangen of bruggen, waaronder de
waterleidingen liepen, die de tuinen besproeiden, en het paleis
het aanzien gaven van eene stad op een eiland. Alle deelen van<span class="pagenum"><a name="Page_222" id="Page_222">[222]</a></span>
het slot waren uit lichte Nijltegels en sierlijk gebeeldhouwd houtwerk
opgetrokken. Van dezelfde steensoort was ook de ringmuur
gebouwd, welks toegangen waren afgesloten door hooge poortgebouwen,
waarvoor zwaar gewapende soldaten op wacht stonden.
De muren en pijlers, de balkons en zuilengalerijen, ja zelfs de
daken waren met veelkleurig schilderwerk bedekt. Bij alle poorten
stonden lange masten, waaraan roode en blauwe vanen wapperden,
als de koning hier verblijf hield. Thans stonden zij met hunne
ijzeren punten, die voor bliksemafleiders moesten dienen<a name="FNanchor_178" id="FNanchor_178"></a><a href="#Footnote_178" class="fnanchor">178)</a>, kaal
in de lucht. Ter rechterzijde van het hoofdgebouw lagen de verblijven
der koninklijke vrouwen, geheel door dicht plantsoen omringd.
Sommige woningen spiegelden zich in het water, dat haar
op korter of verder afstand omgaf. Bij dit gedeelte van het paleis
werden de koninklijke voorraadschuren gevonden in onafzienbare
rijen, terwijl achter het middengebouw, waar de pharao woonde, de
kazernen van de lijfwachten en de schatkamers stonden. De linkervleugel
eindelijk van het slot, was voor de hofbeambten, de ontelbare
bedienden, de paarden en de wagens van den monarch ingeruimd.</p>

<p>Niettegenstaande &rsquo;s konings afwezigheid, heerschte er leven en
bedrijvigheid in het paleis van Ramses, want honderden tuinlieden
begoten de grasperken, de bloemranden, de heesters en de boomen.
Soldaten van de wacht marcheerden af en aan, paarden werden
opgetuigd en afgereden, en in den vleugel der vorstelijke vrouwen
bewogen zich als in eene bijenkorf dienstmaagden en slaven, hofbeambten
en priesters her- en derwaarts.</p>

<p>Nefert was in dit gedeelte van het slot goed bekend. De koninklijke
garden en deurwachters lieten haar draagstoel, onder
eerbiedige buigingen met het bovenlichaam, onaangeroepen voorbijgaan.
In den tuin werd zij ontvangen door een kamerheer,
die haar naar den ceremoniemeester bracht. Deze geleidde haar,
na haar even te hebben aangemeld, in het vertrek van Ramses&rsquo;
lievelingsdochter.</p>

<p>Bent-Anat&rsquo;s woning lag op de eerste verdieping van het paviljoen,
dat het naastgelegen was bij het huis van den pharao.
Hare overledene moeder had dit vriendelijk vertrek bewoond,
doch nadat de prinses eene volwassene jonkvrouw was geworden,
wenschte de koning niets liever dan haar in zijne nabijheid
te hebben. Hij schonk haar dus het schoone verblijf der te vroeg
ontslapene, en tevens, want zij was de oudste zijner dochters,
menig voorrecht, dat anders alleen aan koninginnen werd toegestaan.</p>
<p><span class="pagenum"><a name="Page_223" id="Page_223">[223]</a></span></p>
<p>Het ruime vertrek, waarin Nefert Bent-Anat aantrof, was naar
den stroom gekeerd. Eene deuropening, die enkel door een dun
voorhangsel was gesloten, gaf toegang tot een lang balkon met
eene kunstig uit verguld koper vervaardigde balustrade, omslingerd
door leirozen met bleekroode bloemen. Even vóor de vrouw
van Mena den drempel overschreed, liet de prinses door eenige
slavinnen het ruischend gordijn openschuiven. Want de zon neigde
naar het westen; het begon koeler te worden, en Bent-Anat zat
gaarne in dit uur op haar balkon, ten einde met eerbiedig gevoel
het scheiden van Ra te aanschouwen, die elken avond als
grijze Toem<a name="FNanchor_179" id="FNanchor_179"></a><a href="#Footnote_179" class="fnanchor">179)</a> achter de Nekropolis onder den westelijken horizon
wegdook, om in de onderwereld de gezaligden te verlichten.</p>

<p>Nefert&rsquo;s woonvertrek was oneindig sierlijker gemeubeld dan
dat der prinses. Hare moeder en Mena hadden haar met duizenden
fraaie voorwerpen omgeven. Hare tapijten waren van
hemelsblauw met zilverdraad doorwerkt brocaat van Damascus;
hare stoelen en het rustbed waren overtrokken met eene stof,
door Ethiopische vrouwen uit vederen vervaardigd, zoodat zij
er uitzagen als de borst van een veelkleurigen vogel. Het
beeld van de godin Hathor op haar huisaltaar bestond uit nagemaakt
smaragd, dat men mafkat noemde, en de overige kleine
godenbeeldjes, die naast hare patrones stonden, uit lazuursteen,
malachiet, agaat en met goud ingelegd brons. Op haar toilettafel
stond eene verzameling van zalfdoozen en schalen van ebbenhout
en elpenbeen, uitmuntende door het fijnste snijwerk. Alles
was daar even keurig geordend en paste geheel bij Nefert&rsquo;s
persoon.</p>

<p>Ook de woning van Bent-Anat was overeenkomstig haar karakter.
De vertrekken waren hoog en luchtig, en het huisraad
dat men er in aantrof was kostbaar maar eenvoudig. Het benedendeel
der wanden was met koele tegeltjes van fijn wit en
violet porselein belegd, van welke elk eene ster voorstelde, en
die te zamen smaakvolle figuren vormden. Verder naar boven
waren de muren met dezelfde schoone donkergroene stof van
Saïs behangen, waaruit ook de overtrekken der lange divans aan
de wanden bestonden. Midden in dit vertrek stonden rieten stoelen
en tabouretten rondom eene zeer groote tafel. De verschillende
andere kamers, die zich bij dit middenvertrek aansloten,
zagen er allen even deftig, aanzienlijk en harmonisch uit; zij
lieten dadelijk bespeuren, dat de bewoonster weinig liefhebberij
had in onbeduidende sieraden, maar des te meer in fraai ontwikkelde
planten, waarvan men bij uitnemendheid schoone en<span class="pagenum"><a name="Page_224" id="Page_224">[224]</a></span>
zeldzame exemplaren, trapsgewijze met zekere kunstvaardigheid
geordend, in de hoeken van meer dan eene kamer kon zien. In
andere vertrekken waren de hoeken aangevuld door hooge ebbenhouten
voetstukken in den vorm van obelisken, die kostbare
reukschalen droegen, want alle Egyptenaars hielden bijzonder van
reukwerken; bovendien schreven de artsen voor daarmede de
woningen te berooken. Haar eenvoudig slaapvertrek zou een koningszoon,
die veel hield van bloemen te kweeken, als verblijf
zeker evenzeer hebben aangestaan als eene vorstelijke jonkvrouw.
Bent-Anat verlangde vóor alles lucht en licht. Alleen als de stand
van de zon het dringend vorderde, werden de voorhangsels van
venster- en deuropeningen gesloten, terwijl Nefert&rsquo;s woning van
&rsquo;s morgens vroeg tot &rsquo;s avonds laat in een schemerachtig halfdonker
verkeeren moest.</p>

<p>De prinses ging de vrouw van Mena, die aan den drempel der
kamer diep voor haar boog, met hartelijkheid te gemoet, nam
haar met de rechterhand bij de kin, drukte eene kus op haar
fijn smal voorhoofd en zeide: »Komt gij, mijne beste, nu
eindelijk eens ongenoodigd tot mij in mijne eenzaamheid? Dat
is waarlijk voor het eerst, sedert de mannen weder ten krijg
trokken. Als de dochter van Ramses u laat roepen, en gij niet
weigeren moogt, ja dan verschijnt gij; maar vrijwillig....&rdquo;</p>

<p>Nefert sloeg hare groote, door tranen bevochtigde oogen smeekend
op, en haar blik was zoo onweerstaanbaar, dat Bent-Anat
hare toespraak afbrak, en terwijl zij Nefert&rsquo;s beide handen greep,
uitriep: »Weet gij, wie juist zulke oogen moet gehad hebben als
gij? De godheid, naar ik meen, uit wier op aarde nedergevallen
tranen de bloemen zijn ontstaan.&rdquo;</p>

<p>De vrouw van Mena sloeg de oogen weder neder, zag blozend
naar den grond en lispelde: »Ik wenschte wel, dat ik
deze oogen voor altijd sluiten kon, want ik voel mij recht
ongelukkig.&rdquo; Onder deze woorden biggelden twee groote tranen
over hare wangen.</p>

<p>»Wat is u toch overkomen, mijne liefste?&rdquo; vroeg de prinses
met deelneming, terwijl zij haar als een ziek kind met de
rechterhand nader tot zich trok.</p>

<p>Nefert zag angstig om naar den ceremoniemeester en de vrouwen
van den hofstoet, die het vertrek met haar betreden hadden.
Bent-Anat begreep dezen wenk, en verzocht allen, die op hare
bevelen stonden te wachten, haar te verlaten. Toen zij met hare
vriendin alleen was, zeide zij: »Spreek nu vrij! Wat maakt uw
hart zoo bekommerd? Hoe komt deze smartelijke trek op uw
lief kinderlijk gelaat? Zeg het mij en ik wil u troosten, en gij
zult weder mijn vroolijk zorgeloos popje worden!&rdquo;</p>

<p>»Uw popje!&rdquo; herhaalde Nefert, en er was onwil in hare oogen<span class="pagenum"><a name="Page_225" id="Page_225">[225]</a></span>
te lezen. »Maar gij hebt recht mij zoo vernederend te noemen,
want ik verdien geen beteren naam. Zoolang ik toch leef heb
ik mij laten welgevallen, niet anders dan een speelgoed van de
mijnen te zijn.&rdquo;</p>

<p>»Maar Nefert, ik herken u niet meer!&rdquo; riep Bent-Anat. »Is
dat mijne zachte vriendelijke droomster?&rdquo;</p>

<p>»Dat is het woord wat ik zocht,&rdquo; zeide Nefert zacht. »Ik heb
geslapen en gedroomd, en altijd maar voortgedroomd, tot Mena
mij wekte, en toen hij mij verliet ben ik weder ingeslapen. Nu
lag ik reeds twee jaren te droomen, doch ik ben uit den slaap
wakker geschrikt, zoo hard en ruw, dat ik nergens meer rust
kan vinden.&rdquo;</p>

<p>Onder het uitspreken dezer woorden welden onophoudelijk
groote tranen in hare oogen. Bent-Anat werd zoo diep bewogen
door alles wat zij zag en hoorde, als ware de vrouw van Mena
haar eigen lijdend kind. Met zachte hand trok zij de jonge
vrouw op den divan neer, zette zich naast haar en hield niet
op, voordat Nefert haar vergunde een blik in haar gemoed te
slaan en de diepte harer ellende te peilen.</p>

<p>Het was Katoeti&rsquo;s dochter in de laatste uren gegaan als een
blinde, die op eens het vermogen om te zien terug ontvangt.
Hij aanschouwt het glanzend licht der zon en rondom hem de
velerlei gestalten van het geschapene, maar de stralen der dagvorstin
verblinden zijn oog, en de nieuwe vormen, die hij als bij
voorgevoel met zijne ziel had gezocht en zich nu in al hunne
ruwe werkelijkheid aan hem opdringen, beangstigen en pijnigen
hem. Heden voor het eerst had zij zich afgevraagd, waarom toch
het bestuur van het huis, waarvan zij de meesteres heette<a name="FNanchor_180" id="FNanchor_180"></a><a href="#Footnote_180" class="fnanchor">180)</a>,
aan hare moeder en niet aan haar was opgedragen. Het antwoord
luidde: »Omdat Mena u niet in staat acht te denken en te handelen.&rdquo;
Menigmaal had hij haar zijn roosje genoemd, en nu gevoelde
zij, dat zij niet meer en niet beter was dan eene bloem,
die bloeit en verwelkt, en alleen door hare bonte blaadjes de
oogen verkwikt.</p>

<p>»Mijne moeder,&rdquo; zeide zij tot Bent-Anat, »heeft mij ongetwijfeld
lief, maar zij heeft het goed van mijn echtgenoot slecht bestuurd,
zeer slecht zelfs, en ik ellendige sliep en droomde van
Mena, en zag noch hoorde wat er met zijn, met ons erfdeel geschiedde.
Thans wordt mijne moeder bang voor mijn gemaal, en
wien men vreest, zoo zeide mijn oom, dien kan men niet liefhebben.
Heeft men iemand niet lief, dan is men gaarne bereid
het kwade van hem te gelooven. Zoo komt het, dat zij het oor<span class="pagenum"><a name="Page_226" id="Page_226">[226]</a></span>
leent aan praatjes van lieden, die Mena belasteren en van hem
berichten, dat hij mij uit zijn hart verstooten en eene vreemde
vrouw in zijne tent genomen heeft. Maar dat is valsch, dat is
gelogen, en ik kan, ik wil het gelaat van mijne eigene moeder
niet zien, wanneer zij het eenige wat mij overblijft, wat mij
staande houdt, den adem en het bloed mijns levens, de liefde,
de vurige liefde van mijn echtgenoot beleedigt en schandvlekt.&rdquo;</p>

<p>Bent-Anat had haar aangehoord, zonder haar in de rede te vallen.
Een tijd lang bleef zij zwijgend naast haar zitten. Eindelijk
sprak zij: »Kom buiten op het balkon: daar wil ik u zeggen,
hoe ik erover denk, en misschien geeft Toth mij een raad in het
hart, die u helpen kan. Ik heb u lief en ken u door en door.
Ben ik al niet wijs, zoo heb ik toch opene oogen en eene krachtige
hand. Neem haar aan, en volg mij nu op het balkon.&rdquo;</p>

<p>Een verkwikkende luchtstroom kwam over den vloed de vrouwen
tegen, toen zij naar buiten traden. Het was reeds avond
geworden, en eene aangename koelte volgde op de hitte van den
dag. Reeds wierpen de groote gebouwen en de huizen langere
schaduwen, en werd de Nijl, die met majesteit zijne hooggezwollen
wateren naar het noorden stuwde, bevolkt door tallooze booten,
die de uit de Nekropolis terugkeerenden overbrachten. Rondom lag
de groene tuin, waaruit geurige rozentakken opklommen tot aan
het traliewerk van het balkon. Een beroemd kunstenaar had dien
hof reeds aangelegd in de dagen van Hatasoe, en het tafereel, dat
hij in zijne verbeelding had aanschouwd, toen hij de zaden in den
grond strooide en de jonge twijgjes plantte, was nu, vele tientallen
jaren na zijn dood, tot werkelijkheid geworden. Hij had
zich zijn aanleg als een tapijt voorgesteld, waarop de talrijke gebouwen
van het paleis moesten rusten. Wateraderen, in velerlei
bochten geslingerd en waarin witte zwanen zwommen, vormden
tegelijk de omtrekken der verschillende partijen, en de figuren die
zij begrensden waren als geschaduwd met planten van allerlei
grootte, vorm en kleur. De grond van het weefsel bestond overal
uit schoone oppervlakten van zachtgroene grasperken, waarop de
volle bontkleurige bloembedden en heestergroepen in gelijkmatige
orde waren aangebracht, terwijl de oude hooge en vreemde boomen,
van welke Hatasoe&rsquo;s schepen er vele uit Arabië naar Egypte
hadden gebracht<a name="FNanchor_181" id="FNanchor_181"></a><a href="#Footnote_181" class="fnanchor">181)</a>, aan het geheel een zekeren ernst en deftigheid
gaven. Op de bladeren der boomen, de bloesems en grashalmen
vonkelden thans heldere druppels, want even te voren had men
den geheelen aanleg met frisch water begoten.</p>

<p>Van Bent-Anat&rsquo;s balkon kon men aan gene zijde een eiland<span class="pagenum"><a name="Page_227" id="Page_227">[227]</a></span>
opmerken, door een arm van den Nijl gevormd, met het goed
onderhouden heilige bosch van Amon. Ook de Nekropolis was
juist van hier goed te overzien. Daar waren de sphinxen-lanen,
die van de landingsplaats der feestbarken, naar de reusachtige
bouwwerken van Amenophis III met hunne kolossen, de grootsten
van Thebe, het Seti-huis en den tempel van Hatasoe, leidden.
Ginds lagen de uitgestrekte werkplaatsen van de balsemers
en de dicht met huizen bezette straten van de doodenstad.
In het verre westen rezen de Libysche bergen omhoog, met
hunne tallooze groeven, en daarachter, hoewel voor het oog
verborgen, breidde zich in een grooten boog het dal der koningsgraven
uit.</p>

<p>Zwijgend staarden de vrouwen naar het westen. De zon begon
reeds den horizon te naderen; nu bereikte zij dien; daar zonk
zij achter het gebergte weg. Terwijl de hemel schitterde met
allerlei kleurschakeeringen van helder goud, van vonkelende
robijnen, aan gesmolten granaten en amethisten gelijk, weerklonken
uit alle tempels weldra de avondliederen. De beide
vriendinnen zonken op hare knieën, verborgen haar aangezicht
in de rozenguirlandes, die zich door de balustrade slingerden,
en baden uit den diepsten grond harer harten. Toen zij weder
opstonden, breidde de nacht reeds zijne vleugelen uit. Want in
Thebe duurt de schemering kort. Slechts hier en daar dreef
nog een roodachtig wolkje aan den al donkerder wordenden
hemel, dat geheel verbleekte toen de avondster opging.</p>

<p>»Ik ben wel te moede,&rdquo; zeide Bent-Anat, diep ademhalende.
»Is ook in uwe ziel de vrede teruggekeerd?&rdquo;</p>

<p>Nefert schudde ontkennend het hoofd.</p>

<p>De prinses deed haar op een rustbank plaats nemen, vlijde
zich naast haar neder en begon opnieuw: »Uw arm hart is
gewond. Men heeft uw verleden verbitterd, en met angst ziet gij
de toekomst tegen. Laat mij openhartig zijn, ook wanneer
hetgeen ik u zeggen zal u leed doet. Gij zijt ziek en ik wil
trachten u te genezen. Wilt gij naar mij luisteren?&rdquo;</p>

<p>»Spreek vrij,&rdquo; zeide Nefert.</p>

<p>»Het spreken,&rdquo; hernam Bent-Anat, »is niet mijne zaak, maar
het handelen. Ik geloof dat ik weet wat u ontbreekt, en dat ik
u helpen kan. Gij hebt uw man lief; zijn plicht riep hem van
u weg en gij gevoelt u eenzaam en verlaten. Dat is natuurlijk!
Doch mijn vader en mijn broeder, die ik ook liefheb, zijn insgelijks
naar het oorlogsveld vertrokken; mijne moeder is sedert
lang gestorven; de aanzienlijke vrouw, die de koning mij tot
gezelschap achterliet, is nu weinige weken geleden aan eene
ziekte bezweken. Ziehier deze halfverlaten stad, die mijne woning
is. Wie van ons beiden kan men eenzamer noemen, u of mij?&rdquo;</p>

<p><span class="pagenum"><a name="Page_228" id="Page_228">[228]</a></span></p>

<p>»Mij,&rdquo; zeide Nefert. »Want niemand is zoo verlaten als de
vrouw, die gescheiden van haar echtgenoot verkwijnt van heimwee.&rdquo;</p>

<p>»Maar gij gelooft in Mena&rsquo;s liefde?&rdquo; vroeg Bent-Anat.</p>

<p>Nefert knikte toestemmend, terwijl zij de hand tegen haar
hart drukte.</p>

<p>»En hij zal terugkeeren, en met hem uw geluk!&rdquo;</p>

<p>»Ik hoop het,&rdquo; antwoordde Nefert met zachte stem.</p>

<p>»En wie hoopt,&rdquo; vervolgde Bent-Anat, »bezit het geluk der
toekomst. Zeg mij, zoudt gij met de goden hebben willen ruilen,
zoo lang Mena bij u was? Neen! Welnu, dan zijt gij dubbel
rijk, want de zaligste herinnering, het geluk van het verleden,
is evenzeer uw eigendom. Wat is dan het tegenwoordige? Terwijl
ik spreek is het reeds niet meer! Nu vraag ik u, aan welke
zaligheid kan <em>ik</em> denken, en op welk zeker geluk mag <em>ik</em> met
grond hopen?&rdquo;</p>

<p>»Gij hebt niet lief,&rdquo; zeide Nefert. »Gij gaat als de maan koel
en onbeweeglijk daarheen op uwe baan. Het hoogste geluk is
u tot hiertoe vreemd gebleven, maar daarom kent gij dan ook
niet het bitterste leed.&rdquo;</p>

<p>»Welk leed?&rdquo; vroeg Bent-Anat.</p>

<p>»De smart van het heimwee, van een door de vlammen van
Sechet verteerd hart,&rdquo; antwoordde Nefert.</p>

<p>De prinses staarde een poos nadenkend op den grond; eindelijk
sloeg zij de oogen op tot hare vriendin en zeide: »Gij dwaalt!
Ik ken de liefde en het heimwee. Maar wanneer gij op den hoogen
feestdag wacht, om het sieraad, dat uw eigendom is, weder
te dragen, dan heb ik even weinig recht om mijn kleinood het
mijne te noemen, als de parel die ik op den bodem der diepe
zee zie glinsteren.&rdquo;</p>

<p>»Gij hebt lief?&rdquo; riep Nefert vol vreugde. »O, zoo dank ik
Hathor, dat zij eindelijk uw hart heeft getroffen. De dochter
van Ramses behoeft niet eerst de duikers te roepen, om het
kleinood voor zich uit zee te visschen. Zij wenkt, en de parel
stijgt tot haar op, en legt zich in het zand aan hare slanke
voeten neder.&rdquo;</p>

<p>Bent-Anat kuste lachend Nefert&rsquo;s voorhoofd en zeide: »Treft u
dit zoo, dat het op eens uw geest en uwe tong in beweging
brengt? Wanneer twee snaren gelijk gestemd zijn en men slaat
de eene aan, dan klinkt de andere noodzakelijk mede, zegt mijn
meester in de muziek. Ik geloof dat gij tot aan den morgen naar
mij zoudt luisteren, wanneer ik u meer van mijne liefde vertelde.
Daarvoor zijn wij hier echter niet op het balkon gekomen.
Hoor mij nu aan! Ik ben alleen even als gij. Ik heb ook lief,
maar onder nog minder gelukkige omstandigheden. Mij dreigen
uit het Seti-huis bange uren, en toch ontzinkt mij het vertrouwen,<span class="pagenum"><a name="Page_229" id="Page_229">[229]</a></span>
de levensmoed niet; toch verheug ik mij in mijn bestaan.
Hoe kunt gij dat verklaren?&rdquo;</p>

<p>»Gij zijt van eene zoo geheel andere natuur,&rdquo; zeide Nefert.</p>

<p>»Toegegeven,&rdquo; antwoordde Bent-Anat; »maar we zijn beiden
jong, wij zijn vrouwen en willen het goede. Mij is reeds zoo
vroeg eene moeder ontvallen en niemand heeft mijne jeugdige
schreden gericht; want men gehoorzaamde mij reeds, toen ik
nog zoozeer behoefte had aan leiding. U voedde eene moeder op,
die zich veel aan u gelegen liet zijn, die, toen gij nog een kind
waart, gaarne met haar schoon dochtertje pronkte, en het droomen
en spelen liet, wat der kleine zoo goed stond, zonder het
kwaad te vreezen dat in de toekomst dreigde. Toen kwam Mena
uwe hand te vragen. Gij hadt hem innig lief, maar in vier lange
jaren was hij slechts weinige maanden bij u. Uwe moeder bleef
bij u, en gij merktet het nauwelijks op, dat zij in uwe plaats uw
eigen huis bestuurde en de zorgen der huishouding op zich nam.
Gij waart in het bezit van een soort van speelgoed, waaraan gij
u elken dag kondet wijden, namelijk de gedachte aan Mena, en de
ver van u verwijderde geliefde was het middelpunt van uw duizenden
droomen. O ik weet het, Nefert, al wat gij sedert twintig
maanden hebt gezien, gehoord, ondervonden, had betrekking
op hem en hem alleen. Op zichzelf beschouwd steekt hier geen
kwaad in. Deze rozenstruik, die met zijne takken mijne balustrade
heeft omwonden, aanschouwen wij beide met welgevallen;
doch wanneer de hovenier hem niet telkens snoeide, en
hier en daar met palmbast opbond, dan zou hij in deze vruchtbaren
grond, waar alles zoo verbazend snel wast, weldra zoo
hoog opschieten, dat hij mijne deur en vensters bedekte, zoodat
ik in het donker zou zitten.</p>

<p>»Sla dezen doek om uwe schouders, want met de koelte valt
ook de dauw neer. &mdash; Hoor mij nu verder! Het heerlijk gevoel
van liefde en trouw is in uw droomerig gemoed onbeteugeld en
onbelemmerd als in het wilde opgeschoten, en verduistert thans
uw hart en uw verstand. Waarachtige liefde kan, naar ik meen,
niet anders zijn dan een edele vruchtboom, en geenszins zulk
een woekerplant. Ik zeg dat niet om u te berispen, want zij,
die uwe hoveniers hadden moeten zijn, merkten niet op wat er
met u gebeurde, of wilde het niet opmerken. Zie Nefert, toen
ik nog de kinderlok droeg, heb ik ook gedaan wat mij het meest
naar den zin was. Aan droomen heb ik mij nimmer overgegeven,
maar ik had lust in het wilde spel met mijne broeders,
in paarden en valken<a name="FNanchor_182" id="FNanchor_182"></a><a href="#Footnote_182" class="fnanchor">182)</a>. Men heeft dikwijls gezegd, dat ik<span class="pagenum"><a name="Page_230" id="Page_230">[230]</a></span>
een jongenshart had. O, ik zou ook zoo gaarne een jongen zijn
geweest.&rdquo;</p>

<p>»Ik nooit,&rdquo; lispelde Nefert.</p>

<p>»Gij, mijne liefste, zijt gelijk aan het roosje,&rdquo; ging Bent-Anat
voort. »Hoe dikwijls was ik, als vijftienjarig meisje, verdrietig,
ontevreden bij al mijne wildheid, onvergenoegd, niettegenstaande
men mij overlaadde met bewijzen van liefde en hartelijkheid.
Toen gebeurde het eens, vier jaren geleden, juist kort na uw
huwelijk met Mena, dat vader mij riep om met hem te dammen<a name="FNanchor_183" id="FNanchor_183"></a><a href="#Footnote_183" class="fnanchor">183)</a>.
Gij weet met hoeveel zekerheid hij zelfs den meest geoefenden
tegenstander overwint; maar dien dag was hij verstrooid
en tweemaal achtereen won ik het spel. Uitgelaten van
vreugde sprong ik in mijn overmoed naar hem toe, gaf hem
een kus op zijn schoon breed voorhoofd en riep: &sbquo;De verheven
god, de held, onder wiens voetzolen de vreemde volken
zich krommen<a name="FNanchor_184" id="FNanchor_184"></a><a href="#Footnote_184" class="fnanchor">184)</a>, die door de priesters en het volk wordt aangebeden,
heeft zich door een meisje laten overwinnen!&rsquo; Met een
gullen lach gaf hij mij ten antwoord: &sbquo;Dikwijls zijn ook de
hemelsche vrouwen de heeren des hemels te slim, en Necheb<a name="FNanchor_185" id="FNanchor_185"></a><a href="#Footnote_185" class="fnanchor">185)</a>,
onze godin der overwinning, is eene vrouw.&rsquo; Daarop werd hij
weder ernstig en sprak: &sbquo;Gij noemt mij een god, mijn kind,
maar slechts in éen opzicht gevoel ik waarlijk iets goddelijks
in mij, namelijk: dat ik in staat ben te ieder ure met mijn arbeid
het meest mogelijk nut te stichten, door hier iets goeds te
bevorderen, daar het kwade tegen te houden<a name="FNanchor_186" id="FNanchor_186"></a><a href="#Footnote_186" class="fnanchor">186)</a>. Ik ben alleen aan
de godheid gelijk wanneer ik iets groots uitdenk en voortbreng.&rsquo;</p>

<p>»Deze woorden, Nefert, vielen als zaadkorrels in mijne ziel. Ik
wist op eenmaal wat mij ontbrak; en toen de koning, weinige
weken later, met uw echtgenoot en honderdduizend krijgers
ten strijd trok, besloot ik mijn goddelijken vader waardig te
worden en ook in mijn kring nuttig te zijn. Gij weet niet
wat er al zoo in die huizen daarachter onder mijn leiding geschiedt.
Wel driehonderd meisjes spinnen daar het zuivere vlas
en vervaardigen linnen windsels voor de wonden der soldaten.
Vele kinderen en oude vrouwen zoeken planten op de bergen en<span class="pagenum"><a name="Page_231" id="Page_231">[231]</a></span>
weder anderen sorteeren ze, volgens het voorschrift der artsen.
In de keukens worden geene gastmalen gereed gemaakt, maar
vruchten in suiker gekookt, tot eene lekkernij voor de geliefden
en kranken te velde. Daar worden stukken vleesch gezouten,
gedroogd en gerookt voor het leger, als het op marsch gaat door
de woestijn. De keldermeester heeft thans niet meer voor drinkgelagen
te zorgen, maar hij brengt mij den wijn in groote kruiken
van aardewerk, en zij gieten dien over in goed gesloten
lederen zakken voor de soldaten, en met de fijnere soorten vullen
wij stevige flesschen, die zorgvuldig met pek worden dicht gemaakt,
opdat zij op reis niet zullen bederven, maar straks het hart onzer
helden verkwikken. Dit alles en nog veel meer heb ik te regelen
en te besturen, en zoo vliegen mij de dagen om in moeitevollen
arbeid. De goden zenden mij &rsquo;s nachts geen droomgezicht, want
na zulk een zware inspanning val ik altijd in een diepen slaap.
Doch ik weet dat ik nuttig ben, en fier durf ik mijn hoofd verheffen,
omdat ik nu mijn grooten vader eenigermate gelijk. Als
de koning om mij denkt, dan, dit weet ik, verheugt hij zich over
hetgeen zijn kind verricht.&rdquo;</p>

<p>»Nu ben ik echter aan het einde, Nefert. Het eenige wat ik
u nog te zeggen heb is: Sluit u bij mij aan; wees werkzaam
evenals ik; toon dat gij nuttig zijt, en dwing Mena, niet alleen
met liefde maar ook met zekeren trots aan zijn vrouwtje te
denken.&rdquo;</p>

<p>Nefert liet haar hoofd langzaam op Bent-Anat&rsquo;s borst zinken,
sloeg hare beide armen om den hals der prinses, en weende als
een kind. Eindelijk verzamelde zij hare krachten en zeide smeekend:
»Neem mij in de school en leer mij nuttig te zijn.&rdquo;</p>

<p>»Ik wist wel,&rdquo; zeide Bent-Anat met een glimlach, »dat gij
slechts eene hand noodig had om u te leiden. Geloof mij, weldra
zult ook gij aan uw heimwee tevredenheid weten te paren. Laat
ik u dit nog zeggen. Keer nu terug naar uwe moeder, want het
is reeds laat. Bejegen haar liefderijk, dat is toch de wil der
goden. Zoodra de morgen weder zal zijn aangebroken, wil ik u
een bezoek brengen en vrouwe Katoeti vragen, of zij u aan mij
wil toevertrouwen, in de plaats mijner gestorven vriendin. Overmorgen
neemt gij uw intrek in mijn paleis. Gij zult de vertrekken
van de ontslapene bewonen en begint, gelijk zij deed, mij
bij mijn arbeid te helpen. Moge deze ure gezegend zijn geweest!&rdquo;</p>

<div class="footnotes">

<div class="footnote">
<p><a name="Footnote_177" id="Footnote_177"></a><a href="#FNanchor_177"><span class="label">177)</span></a> De meening, die in vele boeken wordt weergevonden, dat namelijk de
tempels tegelijk de paleizen der vorsten zijn geweest, is onjuist. Van goed
onderhouden tempels, zooals die van Dendera en Edfoe, kennen wij de bestemming
van alle zalen, die alle tot godsdienstige doeleinden gebruikt werden.
De gedenkteekenen leeren, dat ook de koningen in uitgebreide, door
tuinen omgeven en uit lichte materialen opgetrokken gebouwen woonden.
De paleizen geleken op de huizen der aanzienlijken, maar waren grooter
dan deze. Zie boven blz. <a href="#Page_96">90</a>.</p>
</div>

<div class="footnote">
<p><a name="Footnote_178" id="Footnote_178"></a><a href="#FNanchor_178"><span class="label">178)</span></a> Volgens een, voor het eerst door Dümichen medegedeeld opschrift te
Dendera.</p>
</div>

<div class="footnote">
<p><a name="Footnote_179" id="Footnote_179"></a><a href="#FNanchor_179"><span class="label">179)</span></a> Zie boven, blz. <a href="#Page_10">4</a>.</p>
</div>

<div class="footnote">
<p><a name="Footnote_180" id="Footnote_180"></a><a href="#FNanchor_180"><span class="label">180)</span></a> Meesteres des huizes is de gewone titel der vrouwen van aanzienlijke
Egyptenaars.</p>
</div>

<div class="footnote">
<p><a name="Footnote_181" id="Footnote_181"></a><a href="#FNanchor_181"><span class="label">181)</span></a> In den tempel van Hatasoe te Der el Bahri, vindt men de afbeelding
van in kuipen naar Egypte gebrachte Neha-boomen.</p>
</div>

<div class="footnote">
<p><a name="Footnote_182" id="Footnote_182"></a><a href="#FNanchor_182"><span class="label">182)</span></a> In verschillende papyrussen uit den tijd van dit verhaal wordt
gesproken van het africhten van valken.</p>
</div>

<div class="footnote">
<p><a name="Footnote_183" id="Footnote_183"></a><a href="#FNanchor_183"><span class="label">183)</span></a> Te Medinet Haboe is eene afbeelding bewaard gebleven, waarop Ramses
III &mdash; niet Ramses II &mdash; voorkomt met zijn dochter dit spel spelende.</p>
</div>

<div class="footnote">
<p><a name="Footnote_184" id="Footnote_184"></a><a href="#FNanchor_184"><span class="label">184)</span></a> Eene formule, die in de overwinningsberichten telkens wederkeert.</p>
</div>

<div class="footnote">
<p><a name="Footnote_185" id="Footnote_185"></a><a href="#FNanchor_185"><span class="label">185)</span></a> De Eileithyia der Grieken. De godin van het zuiden, die tegenover
Boeto, de godin van het noorden, staat. Dikwijls wordt zij voorgesteld
in de gedaante van een gier, als godin der overwinning zwevende boven
het hoofd van den pharao, die ten krijg trekt.</p>
</div>

<div class="footnote">
<p><a name="Footnote_186" id="Footnote_186"></a><a href="#FNanchor_186"><span class="label">186)</span></a> De beide emblema&rsquo;s, die in de handen der pharao&rsquo;s en van vele goden
zelden ontbreken, de haakvormige kromstaf en de zweep, wijzen misschien
op den plicht des konings om tegen te houden en aan te drijven.</p>
</div></div>

<hr class="l1" />

<p><span class="pagenum"><a name="Page_232" id="Page_232">[232]</a></span></p>


<h3><a name="II_07" id="II_07"></a>ZEVENDE HOOFDSTUK.</h3>

<hr class="l4" />

<p>Terwijl dit onderhoud plaats had, toefde de arts Nebsecht
aan de overzijde in de doodenstad nog altijd voor de hut van den
Paraschiet, onder afwisselende aandoeningen den oude wachtende.
Nu eens beefde hij voor zijne terugkomst, dan weder vergat hij
geheel en al het gevaar, waaraan hij den oude had blootgesteld,
en hoopte hij enkel op de vervulling van zijn wensch, als hij
wonderbare ontdekkingen zou doen bij het onderzoeken van een
menschenhart. In sommige oogenblikken was hij geheel vervuld
van wetenschappelijke beschouwingen, maar altijd en altijd weder
werd hij daarin gestoord door zijne bezorgdheid voor den Paraschiet,
en de nabijheid van Warda, die hem voortdurend in
spanning hield. Uren achtereen was hij met haar alleen gebleven,
want haar vader en hare grootmoeder hadden zich niet langer
kunnen onttrekken aan de werkzaamheden, die hun beroep vorderden.
De eerste moest krijgsgevangenen naar Hermonthis brengen,
en de oude vrouw behoorde, sedert hare kleindochter genoeg
volwassen was om voor de kleine huishouding zorg te dragen, tot
de rouwklaagsters, die met loshangende haren, het voorhoofd en
de borst met Nijlslib bestreken, jammerende en weeklagende de
lijken moesten vergezellen op hun weg naar de Nekropolis.</p>

<p>Toen de zon ten avond neigde, lag Warda nog altijd voor de
hut. Zij zag er bleek en mat uit. Hare dichte haren waren los
geraakt, en in het stroo van haar leger verward. Als Nebsecht
haar naderde om haar pols te voelen, of haar toe te spreken,
keerde zij opzettelijk haar aangezicht van hem af.</p>

<p>Zoodra de zon achter de bergen was weggedoken, boog hij zich
opnieuw over haar heen en zeide: »Het begint koel te worden;
wil ik u niet in de hut dragen?&rdquo;</p>

<p><span class="pagenum"><a name="Page_233" id="Page_233">[233]</a></span></p>

<p>»Laat mij,&rdquo; zeide zij verdrietig. »Ik heb het warm genoeg;
ga wat verder van mij af! Ik ben niet meer ziek, en zou wel
alleen in de hut kunnen gaan, als ik maar wilde. Maar mijne
grootouders zullen wel dadelijk komen.&rdquo;</p>

<p>Nebsecht stond op, zette zich op een hoenderkorf neder, die
eenige schreden van Warda afstond, en vroeg stotterend: »Moet
ik nog verder achteruit gaan?&rdquo;</p>

<p>»Doe wat gij wilt,&rdquo; gaf zij ten antwoord.</p>

<p>»Gij zijt onvriendelijk,&rdquo; sprak hij droefgeestig.</p>

<p>»Gij ziet mij ook altijd door aan,&rdquo; zeide Warda, »dat kan ik
niet lijden. Ik ben zeer ongerust, want grootvader was heden
morgen anders dan gewoonlijk, en sprak over allerlei vreemde
dingen, over dood en den hoogen prijs, die van hem voor mijne
genezing gevorderd werd. Toen bad hij mij, dat ik hem niet vergeten
mocht, en daarbij was hij zoo ontroerd, zoo zonderling!
Waar hij nu toch blijft? Ik wenschte dat hij weder bij mij
was!&rdquo;</p>

<p>Na deze woorden begon Warda stil te schreien. Nebsecht werd
door een nameloozen angst voor den Paraschiet aangegrepen,
want het woog hem nu zoo zwaar op het hart, dat hij voor de
eenvoudige vervulling van zijn plicht het leven van een mensch
als prijs had verlangd. Hij toch kende de wet maar al te goed
en wist, dat men den oude zou dwingen op staanden voet den
giftbeker te drinken, wanneer men hem op den roof van een
menschenhart betrapte.</p>

<p>Het werd donker. Warda hield op te weenen en vroeg den arts:
»Zou hij misschien ook naar de stad zijn gegaan, om de groote
som te borgen, die gij of uw tempel voor de artsenijen vordert?
Doch daar hebt gij den gouden band van de prinses en den
halven buit mijns vaders, en in die kist dáar ligt, nog onaangeroerd,
het loon, dat grootmoeder in twee jaren als rouwklaagster
verdiend heeft. Is dat alles u nog niet genoeg?&rdquo;</p>

<p>Het meisje deed de laatste vraag op knorrigen en verwijtenden
toon, en de arts, die zich tot levensregel had gesteld streng
aan de waarheid te houden, zweeg omdat hij begreep geen »ja&rdquo;
te kunnen zeggen. Meer dan goud en zilver had hij voor zijne
hulp verlangt. Op dit oogenblik dacht hij aan Pentaoer&rsquo;s waarschuwing,
en toen de jakhalzen begonnen te blaffen, greep hij
den vuurboor<a name="FNanchor_187" id="FNanchor_187"></a><a href="#Footnote_187" class="fnanchor">187)</a> en stak eenige voor de hand liggende stukken
pek aan. Daarbij vroeg hij zich af, wat wel het lot van Warda
zou zijn, zonder hare grootouders en hem, en een avontuurlijk
plan, dat hem reeds uren lang nevelachtig voor den geest zweefde,<span class="pagenum"><a name="Page_234" id="Page_234">[234]</a></span>
nam thans in zijne ziel bepaalde omtrekken en een tastbare
gedaante aan. Hij wilde, als de oude niet terugkeerde, de Kolchyten
of balsemers, die hem om zijne bekwaamheid moeielijk
konden afwijzen, verzoeken hem in hun gilde<a name="FNanchor_188" id="FNanchor_188"></a><a href="#Footnote_188" class="fnanchor">188)</a> op te nemen.
Vervolgens wilde hij Warda tot zijne vrouw nemen, en met haar,
afgescheiden van de wereld, voor zijn nieuw beroep, waarin hij
veel hoopte te leeren, en zijne studiën leven. Wat vroeg hij naar
het gemak en het genot des levens; wat gaf hij om eer bij zijne
medemenschen en eene bevoorrechte maatschappelijke positie!
Op dit nieuwe steenachtige pad hoopte hij sneller vooruit te
komen, dan op den ouden zoo keurig geëffenden weg. Hij gevoelde
ook geen behoefte om zich uit te spreken en de resultaten van
zijn onderzoek aan anderen mede te deelen; hij had aan het
weten op zichzelf volkomen genoeg. Aan zijne verplichtingen
ten opzichte van het Seti-huis dacht hij zelfs niet meer. Gedurende
drie dagen had hij zijne kleederen niet verwisseld, was
er geen scheermes op zijn gelaat en schedel gekomen, had geen
druppel water zijne handen en voeten bevochtigd. In zijne eigene
schatting was hij reeds half verwilderd, half een balsemer en,
als het zoo zijn moest, een van de meest verachte menschen,
een Paraschiet geworden. Dat afdalen op de maatschappelijke
ladder had thans voor hem iets bijzonder aantrekkelijks, want
zoo kwam hij met Warda op dezelfde lijn, en zij, die daar met
haar verwarde haren, ziekelijk en gejaagd naast hem lag, paste
juist in de toekomst, die hij zich voor zijne verbeelding teekende.</p>

<p>»Hoordet gij niets?&rdquo; vroeg het meisje op eens.</p>

<p>Hij luisterde met haar, of hij ook eenig geluid vernam uit het
dal. Werkelijk sloegen de honden aan, en weldra stond de Paraschiet
met zijne vrouw voor de hut. Daar namen zij afscheid van
de oude Hekt, die zij op haar terugweg uit Thebe ontmoet hadden.</p>

<p>»Gij zijt lang weggebleven,&rdquo; riep Warda, toen de grootouders
eindelijk voor haar stonden. »Ik heb mij zoo beangst gemaakt.&rdquo;</p>

<p>»De arts was toch bij u,&rdquo; zeide de oude vrouw, en ging de
hut in, om een eenvoudig maal gereed te maken, terwijl de Paraschiet
naast zijne kleindochter nederknielde, en haar innig, maar
toch met zooveel onderscheiding liefkoosde, als ware hij niet
haar bloedverwant maar slechts haar trouwe dienaar.</p>

<p>Toen hij was opgestaan, overhandigde hij Nebsecht, die van
spanning over al zijne leden beefde, den groven linnen zak, dien
hij gewoon was aan een smallen draagband mede te nemen.
»Daar ligt het hart in,&rdquo; fluisterde hij den arts toe: »neem het<span class="pagenum"><a name="Page_235" id="Page_235">[235]</a></span>
er uit en geef mij den zak terug; want mijne messen liggen er
nog in, en die heb ik noodig.&rdquo;</p>

<p>Nebsecht greep met bevende vingers het hart uit den buidel,
nam eenige doosjes uit zijn artsenijkast en legde het er voorzichtig
in. Daarop tastte hij in zijn borstzak, ging weder tot den
Paraschiet en fluisterde hem toe: »Daar neem deze verklaring;
hang hem om uw hals, en wanneer gij sterft laat ik voor u als
voor een aanzienlijke een &sbquo;Boek van den uitgang in den dag&rsquo;<a name="FNanchor_189" id="FNanchor_189"></a><a href="#Footnote_189" class="fnanchor">189)</a>
in de windsels wikkelen. Maar dit is mij niet genoeg. Mijn broeder,
die van zulke zaken verstand heeft, bestuurt het vermogen,
dat ik erfde, en sedert tien jaren heb ik de rente van dat kapitaal
niet aangeroerd. Ik zal ze u zenden, en gij zult met uwe
vrouw een onbekommerden ouden dag hebben.&rdquo;</p>

<p>De Paraschiet had het zakje met de papyrus-strook aangenomen,
en den arts tot het einde aangehoord. Maar na de laatste
woorden keerde hij zich van hem af, en zeide bedaard, hoewel
op stelligen toon: »Behoud uw geld: wij zijn van elkander af.
Dat wil zeggen,&rdquo; voegde hij er smeekend bij, »als het meisje
gezond wordt.&rdquo;</p>

<p>»Zij is reeds half genezen,&rdquo; stotterde de arts. »Waarom
wilt... wilt gij echter mijn geschenk...&rdquo;</p>

<p>»Omdat ik tot heden nooit geborgd of gebedeld heb,&rdquo; viel de
Paraschiet hem in de rede, »en ik niet voornemens ben daarmede
in mijn ouderdom te beginnen. Leven om leven! Doch
wat ik heden heb gedaan, dat kan Ramses zelf mij met al zijn
schatten niet betalen!&rdquo;</p>

<p>Nebsecht sloeg de oogen neder en wist den grijsaard niet te
antwoorden.</p>

<p>Intusschen kwam de oude vrouw weder te voorschijn. Zij
zette een schotel met gekookte linzen, die zij haastig gewarmd
had, met ramenassen en uien<a name="FNanchor_190" id="FNanchor_190"></a><a href="#Footnote_190" class="fnanchor">190)</a> voor de mannen neder, geleidde
Warda, die niet meer gedragen wilde worden in de hut en
noodigde den arts aan haar maal deel te nemen. Nebsecht voldeed
gaarne aan dit verzoek, want sedert gisteren avond had
hij geen bete broods geproefd.</p>

<p>Zoodra de grootmoeder weder in de hut was verdwenen,
vroeg Nebsecht den Paraschiet: »Wiens hart hebt gij mij gebracht,
en hoe is het in uwe handen gekomen?&rdquo;</p>

<p><span class="pagenum"><a name="Page_236" id="Page_236">[236]</a></span></p>

<p>»Zeg mij eerst,&rdquo; vroeg de oude op zijn beurt, »waarom liet
ge mij zulk eene groote zonde begaan!&rdquo;</p>

<p>»Omdat ik mij van de gesteldheid van het menschelijk hart
overtuigen wil,&rdquo; gaf Nebsecht ten antwoord, »opdat ik zieke
harten, zoo dikwijls ik ze ontmoet, zal kunnen genezen.&rdquo;</p>

<p>De Paraschiet zag een poos zwijgend naar den grond en vroeg
toen: »Spreekt gij waarheid?&rdquo;</p>

<p>»Ja,&rdquo; antwoordde de arts, op zulk een overtuigenden toon, zoo
dat er geen twijfel kon overblijven.</p>

<p>»Dat verheugt mij,&rdquo; zeide de oude, »want ook aan armen
verleent gij uwe hulp.&rdquo;</p>

<p>»Even gaarne als aan rijken! Maar zeg mij nu wiens hart gij
hebt weggenomen.&rdquo;</p>

<p>»Ik kwam in het huis van de balsemers,&rdquo; begon de grijsaard
te vertellen, nadat hij eenige groote vuursteenen voor zich had
gelegd, teneinde deze volgens de regelen der kunst zoo af te
hakken en te slijpen, tot zij als messen konden dienen. »Ik
kwam dan in het huis van de balsemers en vond er drie lijken,
waarin ik met mijne steenen messen de acht voorgeschreven
insnijdingen moest maken. Als de lijken daar zoo naakt liggen
op de houten tafel, dan gelijken ze allen op elkander, en de
bedelaar zwijgt voor mij zoo goed als de eigen zoon des
konings.</p>

<p>»Maar ik wist wel wie daar voor mij lagen. Het stevige oude
lichaam midden op tafel was van den gestorven profeet uit den
Hatasoe-tempel. Een eind verder lagen, dicht bij elkander, de
lijken van een steenhouwer uit de Nekropolis en een meisje uit
het vreemden-kwartier, dat aan de longtering was gestorven;
twee ellendige uitgeteerde gestalten. Den profeet had ik wel gekend,
want honderdmaal was ik hem tegengekomen in zijn gouden
draagstoel. Ze noemden hem altijd den rijken Roeï.</p>

<p>»Ik deed mijn plicht aan alle drie. Men verdreef mij met de
gewone steenworpen, en ik bracht daarna met mijne gezellen
het inwendige der lijken in orde. Het hart en de overige ingewanden
van den profeet moesten later in kostbare albasten kanopen<a name="FNanchor_191" id="FNanchor_191"></a><a href="#Footnote_191" class="fnanchor">191)</a>
worden bewaard; die van den steenhouwer en het meisje
zouden weder in het lichaam worden gelegd. Nu vroeg ik mij
zelven af: wien zal ik het leed doen van hem zijn hart te
ontnemen? Ik ging tot de armen en trad reeds op het lijk van
het zondige meisje toe. Daar hoorde ik op eens de stem van een
demon, die mijn eigen hart toeriep: het meisje was arm, veracht
en ellendig evenals gij, zoolang zij wandelde op den rug<span class="pagenum"><a name="Page_237" id="Page_237">[237]</a></span>
van Seb<a name="FNanchor_192" id="FNanchor_192"></a><a href="#Footnote_192" class="fnanchor">192)</a>; wellicht zal zij genade vinden en vreugde in eene
andere wereld, wanneer gij ze haar niet moedwillig ontrooft!
Toen ik bij het magere lijk van den steenhouwer kwam, en
zijne handen zag, die nog meer vereelt waren dan de mijne,
fluisterde de demon mij hetzelfde toe. Nu plaatste ik mij voor het
goed doorvoede lichaam van den profeet Roeï, die aan eene beroerte
was gestorven, en ik dacht aan de eer en den rijkdom,
die hij op aarde had genoten. Hij had ten minste eens overvloed
van geluk en vreugde gesmaakt. Toen greep ik, zoodra ik
alleen was, snel in mijne buidel en verwisselde het hart van
den hamel met het zijne.</p>

<p>»Misschien ben ik dubbel schuldig, omdat ik een zoo dolzinnig
spel heb gespeeld met het hart van een profeet. Maar zij zullen
het lijk van den rijken Roeï met honderd amuletten behangen,
scarabeën<a name="FNanchor_193" id="FNanchor_193"></a><a href="#Footnote_193" class="fnanchor">193)</a> in zijn lijf leggen op de plaats van het hart, en
hem met heilige olie en voortreffelijke schriften tegen alle
vijanden op den weg in de Amenti<a name="FNanchor_194" id="FNanchor_194"></a><a href="#Footnote_194" class="fnanchor">194)</a> beschutten, terwijl niemand
aan die armen helpende talismans zal medegeven. Bovendien,
gij hebt mij gezworen in de andere wereld in de zaal van het
doodengericht, mijne schuld op u te nemen.&rdquo;</p>

<p>Nebsecht stak den oude de hand toe en zeide: »Dat heb ik
gedaan, en ik zou gekozen hebben als gij. &mdash; Neem nu dit water,
verdeel het in vier deelen en geef Warda telkens éen daarvan,
vier avonden achtereen<a name="FNanchor_195" id="FNanchor_195"></a><a href="#Footnote_195" class="fnanchor">195)</a>. Begin heden dadelijk, en reeds overmorgen
zal zij, denk ik, gezond zijn. Ik kom weldra terug om
naar haar te zien. Ga nu rusten en gun mij hier buiten een
plaatsje. Eer de Isis-ster<a name="FNanchor_196" id="FNanchor_196"></a><a href="#Footnote_196" class="fnanchor">196)</a> is ondergegaan, breek ik op, want
zij wachten mij reeds lang in het Seti-huis.&rdquo;</p>

<hr class="l3" />

<p>Toen de Paraschiet den volgenden morgen buiten kwam, was
de arts verdwenen, maar een bij het vuur liggende doek met<span class="pagenum"><a name="Page_238" id="Page_238">[238]</a></span>
een groote bloedvlek zeide den ouden man, dat de ongeduldige
Nebsecht in den afgeloopen nacht het hart van den profeet onderzocht
en waarschijnlijk geheel uit elkaar gesneden had. Hij
huiverde, en met grooten zielsangst wierp hij zich op de knieën,
toen de zonnegod in zijne gouden schuit aan den hemel verscheen.
Hij bad recht innig, eerst voor Warda en daarna voor
het heil zijner in gevaar verkeerende ziel. Bemoedigd stond hij op,
overtuigde zich dat zijne kleindochter aanmerkelijk in beterschap
toenam, zeide toen de vrouwen vaarwel, stak zijne vuursteenmessen
en bronzen haken<a name="FNanchor_197" id="FNanchor_197"></a><a href="#Footnote_197" class="fnanchor">197)</a> bij zich en ging weder naar het
huis der balsemers, om daar zijn treurigen arbeid te verrichten.</p>

<p>De groep gebouwen, waarin een groot deel van de inwoners
van Thebe werden gebalsemd, lag op een naakten woestijnbodem,
ver van zijne hut verwijderd, ten zuiden van het Seti-huis, aan
den voet van het gebergte. Zij vormden op zichzelve een tamelijk
uitgestrekt vlek, dat door een ruwen uit Nijltegels opgetrokken
muur was omgeven. Door de hoofdpoort, naar de zijde van den
stroom gekeerd, werden de lijken bij de Kolchyten<a name="FNanchor_198" id="FNanchor_198"></a><a href="#Footnote_198" class="fnanchor">198)</a> binnengebracht,
terwijl de priesters, Paraschieten, Taricheuten<a name="FNanchor_199" id="FNanchor_199"></a><a href="#Footnote_199" class="fnanchor">199)</a>, wevers
en handlangers, die hier hun dagelijksch werk hadden te verrichten,
benevens ontelbare waterdragers, die met lederen zakken
beladen van den Nijl kwamen, door eene zijpoort op dit
terrein werden toegelaten. Aan het uiterste einde ten noorden
verhief zich een deftig houten gebouw met eene eigene deur,
waarin de bestellingen werden aangenomen van de nabestaanden
der afgestorvenen, dikwijls echter ook van levende menschen,
die intijds bedacht waren op eene behoorlijke begrafenis<a name="FNanchor_200" id="FNanchor_200"></a><a href="#Footnote_200" class="fnanchor">200)</a>.</p>

<p>In dit huis heerschte meestal vrij wat drukte. Op dit oogenblik<span class="pagenum"><a name="Page_239" id="Page_239">[239]</a></span>
bewogen zich in de verschillende vertrekken wel vijftig
mannen en vrouwen uit allerlei standen. Zij kwamen niet
enkel uit Thebe, maar ook uit vele kleine steden van Opper-Egypte,
om hier inkoopen te doen, of aan de beambten die hier
bezig waren onderscheidene bestellingen op te dragen. De doodenbazar
was goed genoeg voorzien, want men vond er lijkkisten in
alle vormen, van de eenvoudigste tot de kostbaarste, die, in de
gedaante van mummiën, rijk verguld en beschilderd waren. Ze
stonden alle tegen de wanden overeind. Op houten rekken lagen
ontelbare rollen van grof en fijn lijnwaad, waarmede de ledematen
der mummiën omwonden werden. Dit lijnwaad was door het personeel
van deze inrichting voor het balsemen vervaardigd, onder
de bescherming van de godinnen van het weefgetouw, Neith,
Isis en Nephtys, of men had het van elders, met name uit Saïs
ontboden.</p>

<p>De bezoekers van deze modelkamers mochten uit de lijkkisten
en windsels vrij hunne keuze doen. Ditzelfde gold van de halsbanden,
scarabeën, zuiltjes, Oeza-oogen, banden, hoofdsteunsels,
driehoeken, rechthoeken, gespleten ringen, trapjes en andere symbolische
figuren<a name="FNanchor_201" id="FNanchor_201"></a><a href="#Footnote_201" class="fnanchor">201)</a>, die men gewoon was de dooden als heilige
amuletten op het lichaam te hechten, of in de windsels te wikkelen.
Talrijk waren de stempels van gebakken aarde<a name="FNanchor_202" id="FNanchor_202"></a><a href="#Footnote_202" class="fnanchor">202)</a>, bestemd
om in den grond te worden geborgen, ten einde zoo er geschil
ontstond over de grenzen van eene begraafplaats, te kunnen uitmaken
hoever het gebied van een familiegraf reikte. Voorts vond
men hier godenbeeldjes, die in het zand werden gelegd, om de
zoodanigen te reinigen en te heiligen, die Seth-Typhon toebehoorden<a name="FNanchor_203" id="FNanchor_203"></a><a href="#Footnote_203" class="fnanchor">203)</a>;
alsmede zoogenaamde Schebti-beeldjes, waarvan men een
aantal in kleine kistjes, of ook enkele afzonderlijk in het graf
pleegde te plaatsen. Van deze laatste verwachtte men, dat zij met
hun spade, ploeg en zaadbuidel, welke voorwerpen hun op de
schouders werden gelegd, de afgestorvenen zouden bijstaan in hun
arbeid op den akker der gelukzaligen<a name="FNanchor_204" id="FNanchor_204"></a><a href="#Footnote_204" class="fnanchor">204)</a>.</p>

<p>De weduwe en de hofmeester van den overleden rijken profeet
van den Hatasoe-tempel Roeï, en een voornaam priester, die hen
begeleidde, waren thans in een levendig gesprek met de beambten
van het huis der balseming, en kozen uit de voorhanden modellen<span class="pagenum"><a name="Page_240" id="Page_240">[240]</a></span>
de kostbaarste kisten. De mummie moest, besloten in een omhulsel
van met stuco bedekt linnen, in een houten kist, en deze weder in
een steenen sarkophaag gelegd worden. Verder zochten zij het
fijnste lijnwaad uit, en amuletten van malachiet, lazuursteen,
bloedjaspis, carneool, en groen veldspaath<a name="FNanchor_205" id="FNanchor_205"></a><a href="#Footnote_205" class="fnanchor">205)</a>, alsmede albasten
kanopen voor de ingewanden. Zij schreven op een gereedliggend
wastafeltje den naam van den ontslapene, van zijne ouders, zijne
vrouw en kinderen, benevens al zijne titels, en gaven de teksten
op, die op zijne lijkkist en op de papyrus-rollen, die hem zouden
worden medegegeven, moesten geschreven en op zijn naam opgesteld
worden. Over de opschriften der grafwanden van het voetstuk
van zijn beeld, dat in het graf moest worden geplaatst, en
van den grafsteen<a name="FNanchor_206" id="FNanchor_206"></a><a href="#Footnote_206" class="fnanchor">206)</a>, insgelijks daar ter plaatse op te richten, zou
nog nader worden gesproken. Het vervaardigen van die opschriften
zou worden opgedragen aan een priester uit het Seti-huis,
die tevens eene lijst moest opmaken van de rijke doodenoffers,
die de achterblijvenden zouden stichten. Deze lijst kon echter
eerst later worden opgegeven, wanneer na de deeling van de
erfenis over den omvang van het nagelaten vermogen kon worden
geoordeeld. Het balsemen alleen met de fijnste oliën en
reukwerken, daarbij gerekend de windsels, amuletten en de
lijkkisten, zou, behalve de steenen sarkophaag, een last zilver
kosten<a name="FNanchor_207" id="FNanchor_207"></a><a href="#Footnote_207" class="fnanchor">207)</a>.</p>

<p>De weduwe droeg een lang rouwgewaad, en haar voorhoofd
was met Nijlslib bestreken. Terwijl zij bezig was te loven en te
bieden met de beambten van het huis der balsemers, &mdash; want de
prijzen vond zij zoo ongehoord hoog, dat zij zelfs van afzetterij
sprak &mdash; barstte zij van tijd tot tijd, gelijk het gebruik vereischte,
in luide weeklachten uit. Meer bescheidene burgers waren spoediger
met hunne bestellingen gereed, doch het was volstrekt niet
ongewoon, dat zij voor het balsemen van het hoofd eener familie,
een vader of eene moeder bijvoorbeeld, de inkomsten van een geheel
jaar ten beste gaven. Het balsemen der armen was echter
goedkoop, en voor de allerarmsten moesten de Kolchyten zelve
zorgen. Dat was eene schatting, die zij verplicht waren den koning
op te brengen, evenals van het linnen uit hunne weverijen.</p>

<p><span class="pagenum"><a name="Page_241" id="Page_241">[241]</a></span></p>

<p>Dit magazijn van het huis voor de balseming was zorgvuldig
gescheiden van de overige gedeelten dezer inrichting, waarvan
de toegang aan ieder, die er niets te doen had, ten strengste was
verboden. De Kolchyten vormden een vastgesloten gild, aan
het hoofd waarvan eenige priesters stonden, uit wier midden de
bestuurders der vereeniging gekozen werden, die vele duizende
leden telde. Deze bestuurders genoten alle eer. Ook zij die met
het eigenlijke werk der balseming belast waren, de Taricheuten,
mochten zich onder de andere burgers vertoonen, ofschoon men
in Thebe toch altijd eenigszins schuw voor hen uit den weg
ging. Op de Paraschieten alleen, die de lijken moesten openen,
rustte de vloek der onreinheid in al zijne zwaarte. De plaats
hunner werkzaamheid zag er inderdaad zeer akelig uit. De steenen
zaal, waarin men de lijken opende, en de hallen waarin ze gezalfd
werden, waren verbonden met laboratoriën, bewaarplaatsen
van specerijen en nog verschillende andere vertrekken tot het
gereedmaken van allerlei benoodigdheden. In eene ruimte, die
tegen de zonnestralen alleen beschut was door een dak van palmtakken,
vond men een groot gemetseld bekken met eene oplossing
van natron. Daarin werden de lijken gezouten, waarna ze gedroogd
werden in een steenen tunnel door middel van een kunstmatig
verhitte luchtstroom.</p>

<p>De weverijen, alsmede de werkplaatsen der kistenmakers en
schilders, bevonden zich in talrijke kleine houten huisjes in de
nabijheid van de modelkamers. Op zeer grooten afstand vandaar
stond het grootste gebouw van deze inrichting, namelijk een laag,
maar bijkans onafzienbaar lang, massief steenen huis met een
stevig dak. Hier werden de toebereide lijken met de windsels
omwikkeld, met amuletten versierd, en voor den tocht naar de
andere wereld geheel toegerust. Wat er binnen in dit gebouw,
waar leeken slechts voor enkele oogenblikken toegelaten werden,
gebeurde, was bovenmate geschikt om bevreemding te wekken.
Hier schenen de goden zelven zich met de lichamen der stervelingen
bezig te houden. Door de vensteropeningen die naar de
straat waren gekeerd, kon men bij dag en bij nacht de woorden
van voordrachten en de tonen van hymnen en weeklachten opvangen.
De priesterlijke beambten, die hier aan het werk waren,
droegen maskers van de goden der onderwereld<a name="FNanchor_208" id="FNanchor_208"></a><a href="#Footnote_208" class="fnanchor">208)</a>. Een anubis met
den kop van een jakhals werd vooral veelvuldig aangetroffen.<span class="pagenum"><a name="Page_242" id="Page_242">[242]</a></span>
Knaapjes, met momaangezichten van zoogenaamde Horus-kinderen,
stonden dezen ter zijde, en aan het hoofd- zoowel als aan
het voeteinde van elke mummie, zag men eene vrouw, staande
of neergehurkt, de laatste met de zinnebeelden van Nephthys, de
eerste met die van Isis op het hoofd. Ieder lid van den gestorvene
op zichzelf werd met behulp van heilige oliën, amuletten en tooverspreuken
aan een bepaalden god gewijd. Voor het omwinden
van elke spier was een bijzonder toebereid stuk lijnwaad bestemd.
Elke drogerij, ieder windsel moest zijn oorsprong aan eene
godheid ontleenen. Dat verward geruisch der liederen, die verkleede
gedaanten en die welriekende geuren van allerlei aard
werkten inderdaad verdoovend op de zinnen van ieder, die deze
plaats bezocht. Het spreekt vanzelf, dat het geheele gebouw
waar de balseming plaats had als doortrokken was van de geuren
van krachtige hars, zachte rozenolie, scherpe muskus en
andere welriekende specerijen, die in den geheelen omtrek, ja tot
op zeer verren afstand de lucht vervulden. Als de wind woei uit
het zuidwesten, droeg hij deze geuren wel eens over den Nijl
naar Thebe. Dat werd voor een ongunstig teeken gehouden, en
te recht, want uit het zuidwesten kwam de woestijnwind, die de
krachten der menschen verlamde en voor karavanen zoo gevaarlijk
was.</p>

<p>Op het plein van het modellenhuis stonden verschillende groepen
van burgers uit Thebe rondom enkele personen geschaard,
waaraan zij hunne deelneming betuigden. Iemand die pas was
aangekomen, de overste der offerpriesters van den tempel van Amon,
die voor velen een bekende scheen te zijn en met eerbied werd
begroet, berichtte, alvorens aan de weduwe van den profeet Roeï
zijn rouwbeklag te doen, dat hij vervuld was van eene schrikkelijke
gebeurtenis. Er had zich toch aan de overzijde in Thebe
een onheilspellend teeken voorgedaan, en wel in den tempel
van den koning der goden zelven<a name="FNanchor_209" id="FNanchor_209"></a><a href="#Footnote_209" class="fnanchor">209)</a>. Vele nieuwsgierige hoorders
verdrongen zich om hem, toen hij vertelde, dat de stadhouder
Ani, uit blijdschap over de overwinning van zijne naar
Ethiopië gezonden troepen, onder het garnizoen van Thebe,
en dus ook onder de wachters van den Amon-tempel, wijn in
overvloed had laten uitdeelen, en dat, terwijl de soldaten aan
het feestvieren waren geweest, wolven<a name="FNanchor_210" id="FNanchor_210"></a><a href="#Footnote_210" class="fnanchor">210)</a> waren ingebroken in<span class="pagenum"><a name="Page_243" id="Page_243">[243]</a></span>
den stal van de heilige rammen<a name="FNanchor_211" id="FNanchor_211"></a><a href="#Footnote_211" class="fnanchor">211)</a> der godheid. Sommigen waren
den dood ontkomen, maar de heerlijke ram, dien Ramses zelf
uit Mendes<a name="FNanchor_212" id="FNanchor_212"></a><a href="#Footnote_212" class="fnanchor">212)</a> ten geschenke had gezonden, toen hij ten krijg
toog, het edele dier, dat Amon tot woning zijner ziel had uitverkoren<a name="FNanchor_213" id="FNanchor_213"></a><a href="#Footnote_213" class="fnanchor">213)</a>,
was door de soldaten, die de treurmare tot aller
schrik door de stad kwamen verspreiden, geheel verscheurd
gevonden. Op hetzelfde uur was uit Memphis het bericht gekomen,
dat de heilige Apis-stier gestorven was.</p>

<p>De burgers, die zich verzameld hadden rondom den overste
der offerpriesters, hieven terstond luide jammerkreten aan, die
wijd en zijd in het rond werden gehoord. De opziener zelf en
de weduwe van den profeet Roeï stemden er levendig mede in.
Uit het modellenhuis kwamen de verkoopers en beambten, uit
de hallen der balsemers de Taricheuten, Paraschieten en hunne
handlangers, uit de weverijen de werklieden en spinsters met
hunne opzichters te voorschijn, en zoodra zij vernomen hadden
wat er gebeurd was, namen allen aan het weegeklaag deel. Zij
huilden en schreeuwden, bestrooiden hunne haren en bestreken
hunne voorhoofden met stof. Het was een wild en oorverdoovend
geraas. Toen het een weinig begon te bedaren en de
weeklagers tot hunne bezigheden terugkeerden, kon men duidelijk
het gejammer van de bewoners der Nekropolis, ja zelfs
van de burgers van Thebe hooren, dat door den oostenwind
werd overgedragen.</p>

<p>»Nu zullen zich,&rdquo; zeide de overste der offerpriesters, »de slechte
tijdingen omtrent den koning en het leger wel niet lang laten
wachten! De dood van den ram, waaraan wij Ramses&rsquo; naam gaven,
zal door den pharao nog meer worden betreurd, dan het sterven
van den Apis. Inderdaad een veeg, zeer veeg teeken!&rdquo;</p>

<p>»Mijn gestorven echtgenoot, de Osiris Roeï,&rdquo; zeide de weduwe,
»heeft dat alles vooruit gezien. Als ik maar durfde spreken, zou
ik veel kunnen openbaren, wat velen niet aangenaam zou zijn.&rdquo;</p>

<p><span class="pagenum"><a name="Page_244" id="Page_244">[244]</a></span></p>

<p>De overste der offerpriesters glimlachte, want hij wist dat de
profeet van den Hatasoe-tempel een aanhanger was geweest van
het oude koningshuis. Daarom gaf hij ten antwoord: »Ramses&rsquo;
zon kan wel voor een oogenblik door de wolken worden bedekt,
maar haar ondergang zullen noch zij aanschouwen, die er voor
vreezen, noch zij die hem vurig wenschen.&rdquo;</p>

<p>De priester groette hierop koeltjes en ging het wevershuis
binnen, waar hij eenige zaken had te doen, en de weduwe
steeg weder in haar draagstoel, die aan de poort stond te
wachten.</p>

<p>De oude Paraschiet Pinem had ook met zijne gezellen den
dood der heilige dieren betreurd. Hij zat nu in de snijkamer op
het harde plaveisel, om zijn eenvoudig maal te nemen; want het
was middag geworden. De steenen zaal, waarin hij zijne bete
broods nuttigde, was slecht verlicht. Zij ontving haar licht door
eene kleine opening in het dak, waar de middagzon loodrecht boven
stond, zoodat een bundel schitterende stralen, waarin de zwevende
stofdeeltjes speelden, door de halfdonkere ruimte op het
grauwe plaveisel nederdaalde. Tegen alle wanden stonden mummie-kisten,
en op de glad gepolijste tafels lagen de lijken, met
grove doeken bedekt. Nu en dan schoot er een rat over den
grond, en uit de breede voegen der steenplaten, waarmede de
ruimte bevloerd was, kropen schorpioenen langzaam te voorschijn.</p>

<p>Het gevoel van den Paraschiet was sedert lang afgestompt voor
het huiveringwekkende van deze plaats. Hij had een grof stuk
linnen voor zich uitgespreid, waarop hij de spijzen voorzichtig
neerlegde, die zijne vrouw voor hem in den buidel had gestoken,
eerst een halven broodkoek, dan wat zout en ten laatste eene ramenas.
Doch het zakje bleek nog niet leeg te zijn. Hij greep er
weder in en vond een stuk vleesch, tusschen twee koolbladen
gewikkeld. De oude Hekt had voor Warda een gazellebout uit
Thebe medegebracht, en nu bleek hem dat de vrouwen een stuk
ervan in zijn buidel hadden gestoken, om hem wat te versterken.
Met ontroering beschouwde hij dit geschenk, maar hij aarzelde
er de hand aan te slaan; want het was hem alsof hij het
aan de zieke ontstal. Terwijl hij het brood en de ramenas zat op
te eten, bleven zijne oogen op dat stuk vleesch als op een kostbaar
kleinood gericht, en wanneer eene vlieg het waagde er zich
op neer te zetten, sloeg hij die haastig weg. Eindelijk bracht hij
het aan zijn mond en dacht daarbij aan vroegere middagen, en
hoe dikwijls hij in zijn spijszak eene bloem had gevonden, die
Warda bij het brood had gelegd, om hem genoegen te doen. Zijn
gemoed schoot vol en in zijne goedige oude oogen welden tranen
van dankbaarheid voor zooveel liefde. Hij hief zijn hoofd weder
op en daarbij viel zijn blik op de lijkentafel. Onwillekeurig vroeg<span class="pagenum"><a name="Page_245" id="Page_245">[245]</a></span>
hij zich af, hoe hij te moede zou zijn geweest, indien daar in
plaats van den profeet zonder hart, zijne kleindochter, de zonneschijn
van zijn ouden dag, roerloos had gelegen. Een kille huivering
voer door al zijne leden, en hij meende dat hij den arts,
die haar leven had behouden, zelfs voor den prijs van zijn eigen
hart niet te duur betaald zou hebben. En toch &mdash; hij had in zijn
langdurig leven zooveel leed en smaad ondervonden, dat hij de
hoop op een beter lot aan gene zijde des grafs niet opgeven kon.
Daarop greep hij naar de verklaring, die Nebsecht voor hem had
opgesteld, hield haar met beide handen in de hoogte, als wilde
hij haar aan de hemelsche goden toonen, en tot de goden der
onderwereld bad hij, inzonderheid tot de rechters in de zaal der
waarheid en gerechtigheid, dat zij hem toch niet mochten toerekenen,
wat hij voor anderen, niet voor zichzelven had misdreven,
en dat zij Roeï, hoewel van zijn hart beroofd, de rechtvaardiging
niet mochten onthouden.</p>

<p>Terwijl zijne ziel aldus in overpeinzing en gebed was verzonken,
kwam er beweging voor de deur van het ontledingsgebouw.
Het was hem als hoorde hij zijn naam uitspreken, en terwijl
hij scherper begon te luisteren, kwam een Taricheut binnen,
die beval hem te volgen.</p>

<p>Voor de van harslucht en andere welriekende geuren geheel
vervulde zaal, waarin de eigenlijke balseming plaats had, stonden
vele Taricheuten zeker voorwerp opmerkzaam te beschouwen,
dat in eene albasten schaal lag. De knieën van den oude begonnen
te knikken, toen hij het dierenhart herkende, dat hij
bij de overige inwendige lichaamsdeelen van den profeet Roeï
gelegd had.</p>

<p>De overste der Taricheuten vroeg hem, of hij den gestorven
profeet had behandeld.</p>

<p>Pinem stamelde een toestemmend antwoord.</p>

<p>Of dit dan het hart van Roeï was?</p>

<p>De oude knikte bevestigend.</p>

<p>De Taricheuten sloegen verder geen acht op hem. Na een
oogenblik onder elkander gefluisterd te hebben, verwijderde zich
een hunner, om weldra terug te keeren met den overste
der offerpriesters uit den Amon-tempel in Thebe, dien hij nog
in het wevershuis had aangetroffen, en den overste aller Kolchyten.</p>

<p>»Laat mij dat hart zien,&rdquo; zeide de overste der offerpriesters,
terwijl hij bij de Taricheuten kwam. »Ik kan in het donker wel
onderscheiden of gij goed hebt gezien. Dagelijks onderzoek ik wel
honderd dierenharten. Geeft hier! &mdash; Bij alle goden van hemel
en onderwereld, dit is het hart van een ram.&rdquo;</p>

<p>»En het werd in de borst van Roeï gevonden,&rdquo; luidde de<span class="pagenum"><a name="Page_246" id="Page_246">[246]</a></span>
stellige verzekering van een der Taricheuten. »Gisteren werd
hij in onze tegenwoordigheid door dezen ouden Paraschiet geopend.&rdquo;</p>

<p>»Zonderling!&rdquo; zeide de Amon-priester, »en ongelooflijk! Maar
misschien heeft er eene onwillekeurige verwisseling plaats gehad.
Hebt gij ook hierboven ergens geslacht, en....&rdquo;</p>

<p>»Wij reinigen ons,&rdquo; viel de overste Kolchyt den offerpriester
in de rede, »voor het feest van het dal, en sedert tien dagen
is bij ons geen dier tot spijziging geslacht. Bovendien liggen
de stallen en slachthuizen ver van hier, aan gene zijde van de
weverijen.&rdquo;</p>

<p>»Vreemd!&rdquo; herhaalde de priester. »Bewaar dit hart zeer zorgvuldig,
Kolchyt! Of nog beter: Laat het in eene bus doen. Wij
zullen het naar den eersten profeet van Amon brengen. Het
schijnt inderdaad, dat hier een wonder is geschied.&rdquo;</p>

<p>»Het hart behoort in de Nekropolis,&rdquo; bracht de overste Kolchyt
hiertegen in, »weshalve het geschikter zou zijn, als wij het
aan den eersten profeet van het Seti-huis, den grooten Ameni
ter hand stelden.&rdquo;</p>

<p>»Gij hebt hier te bevelen,&rdquo; was het antwoord van den ander.
»Laat ons dan heengaan!&rdquo;</p>

<p>Weinige oogenblikken later werden de offerpriester en de overste
Kolchyt in hunne draagstoelen het dal ingedragen, op den voet
gevolgd door een Taricheut, gezeten op een stoel, die tusschen
twee ezels hing. Deze laatste hield een elpenbeenen kastje, waarin
het hamelhart lag, zeer behoedzaam in zijne armen.</p>

<p>De oude Paraschiet Pinem zag de priesters achter een tamarindenboschje
verdwijnen. Hoe gaarne was hij hen achterna
geijld en had hij alles bekend. Want zijn geweten kwelde hem,
deed hem allerlei pijnigende verwijten en noemde hem een bedrieger.
Ofschoon zijn geest te traag was, om op eens al de
gevolgen van zijn daad te overzien, zoo begon hij toch wel
eenigermate te vermoeden, dat hij een zaad had uitgestrooid,
waaruit allerlei misleidingen konden geboren worden. Het was
hem alsof hij geheel tot leugen en ongerechtigheid was vervallen,
als keerde de godin der waarheid, die hij levenslang
had gediend, hem verwijtend den rug toe. Na het gebeurde
kon hij toch nimmer hopen door de doodenrechters zalig gesproken
te zullen worden, als »een die der waarheid getuigenis
gaf<a name="FNanchor_214" id="FNanchor_214"></a><a href="#Footnote_214" class="fnanchor">214)</a>.&rdquo; Verloren, verspeeld was het doel van een lang leven,
zoo rijk aan gebeden en ontberingen! Zijne ziel weende bloedige
tranen, het suisde zoo hevig in zijne ooren, dat zijne zinnen<span class="pagenum"><a name="Page_247" id="Page_247">[247]</a></span>
verbijsterd werden. Toen hij weder aan den arbeid wilde
beginnen en de voetzolen van een lijk afnemen<a name="FNanchor_215" id="FNanchor_215"></a><a href="#Footnote_215" class="fnanchor">215)</a>, beefde zijne
handen zoo hevig, dat hij niet in staat was het mes te gebruiken.</p>

<div class="footnotes">

<div class="footnote">
<p><a name="Footnote_187" id="Footnote_187"></a><a href="#FNanchor_187"><span class="label">187)</span></a> De hiëroglief &bdquo;sam&rdquo; schijnt zulk een voorwerp aan te duiden.</p>
</div>

<div class="footnote">
<p><a name="Footnote_188" id="Footnote_188"></a><a href="#FNanchor_188"><span class="label">188)</span></a> Dit gild bestond nog in den tijd der Romeinsche keizers, en uit
Grieksche papyrussen zijn wij omtrent hen veel te weten gekomen.</p>
</div>

<div class="footnote">
<p><a name="Footnote_189" id="Footnote_189"></a><a href="#FNanchor_189"><span class="label">189)</span></a> Zie boven blz. <a href="#Page_175">169</a>.</p>
</div>

<div class="footnote">
<p><a name="Footnote_190" id="Footnote_190"></a><a href="#FNanchor_190"><span class="label">190)</span></a> De gewone toespijs bij de Egyptische maaltijden. Ramenas, uien en
knoflook komen telkens op de monumenten voor. Volgens Herodotus (II,
125) zouden van deze artikelen, bij het bouwen van de Cheops-pyramide,
voor 1600 talenten, ongeveer 4,320,000 gulden, verbruikt zijn.</p>
</div>

<div class="footnote">
<p><a name="Footnote_191" id="Footnote_191"></a><a href="#FNanchor_191"><span class="label">191)</span></a> Zie boven blz. <a href="#Page_174">168</a>.</p>
</div>

<div class="footnote">
<p><a name="Footnote_192" id="Footnote_192"></a><a href="#FNanchor_192"><span class="label">192)</span></a> De aarde. Plutarchus noemt Seb, die op de gedenkteekenen dikwijls
&bdquo;de vader der goden&rdquo; heet, Kronos. Hij is de god van den tijd, en daar
de Egyptenaars de materie voor eeuwig hielden, zoo is het niet toevallig,
dat in het hiëroglyphen-schrift voor de eeuwigheid het teeken werd
gebruikt, dat de aarde voorstelde.</p>
</div>

<div class="footnote">
<p><a name="Footnote_193" id="Footnote_193"></a><a href="#FNanchor_193"><span class="label">193)</span></a> Afbeeldingen van den heiligen scarabeüs-kever, uit allerlei stoffen
vervaardigd, werden op de plaats van het hart in de mummiën gelegd.
Op grootere exemplaren leest men dikwijls de hoofdstukken 26 tot 30
en 64 van het Doodenboek, die over het hart handelen.</p>
</div>

<div class="footnote">
<p><a name="Footnote_194" id="Footnote_194"></a><a href="#FNanchor_194"><span class="label">194)</span></a> De onderwereld.</p>
</div>

<div class="footnote">
<p><a name="Footnote_195" id="Footnote_195"></a><a href="#FNanchor_195"><span class="label">195)</span></a> Een voorschrift, dat in de medische papyrus-teksten dikwijls voorkomt.</p>
</div>

<div class="footnote">
<p><a name="Footnote_196" id="Footnote_196"></a><a href="#FNanchor_196"><span class="label">196)</span></a> De Sirius of Sothis ster.</p>
</div>

<div class="footnote">
<p><a name="Footnote_197" id="Footnote_197"></a><a href="#FNanchor_197"><span class="label">197)</span></a> Volgens Herodotus (II, 87) werden de hersenen der lijken met een
haak door den neus uit het hoofd gehaald. Czermak vond, bij de ontleding
van twee mummiën te Praag, het zeefbeen verbrijzeld.</p>
</div>

<div class="footnote">
<p><a name="Footnote_198" id="Footnote_198"></a><a href="#FNanchor_198"><span class="label">198)</span></a> Naam van het geheele gild der balsemers.</p>
</div>

<div class="footnote">
<p><a name="Footnote_199" id="Footnote_199"></a><a href="#FNanchor_199"><span class="label">199)</span></a> Zij, die belast waren met het inzouten der lijken.</p>
</div>

<div class="footnote">
<p><a name="Footnote_200" id="Footnote_200"></a><a href="#FNanchor_200"><span class="label">200)</span></a> Naar de bekende plaatsen bij Herodotus (II, 85-90) en Diodorus (I, 91),
die door eenige handschriften uit het oude Egypte aanmerkelijk worden
aangevuld, bij name door den papyrus III uit Boelaq, door Mariëtte uitgegeven,
en door den papyrus 5158 van het Louvre, uitmuntend toegelicht
door Maspero: <cite>Mémoire sur quelques papyrus du Louvre,
II. Le rituel de l&rsquo;embaumement</cite>. &mdash; Uit dit ritueel van de balseming
hebben wij vele tot hiertoe onbekende bijzonderheden leeren kennen
over het gereed maken der mummiën en de gebruiken die daarbij
werden in acht genomen. Leerrijk zijn ook in dit opzicht de papyrus-Rind
in twee talen, en andere teksten, die op de begrafenis betrekking
hebben. Hoe wonderlijk zelfs de fijnste weefsels van het menschelijk
lichaam door de balsemers werden bewaard, weten wij door het physiologisch
onderzoek van Czermak van de twee mummiën te Praag.</p>
</div>

<div class="footnote">
<p><a name="Footnote_201" id="Footnote_201"></a><a href="#FNanchor_201"><span class="label">201)</span></a> Altemaal amuletten, die in groot aantal bij de mummiën worden aangetroffen.
Men kan ze in alle Egyptische museën zien. De dikwijls zeer
zonderlinge beteekenis van de meesten is ons bekend, want bijna aan elke
is een hoofdstuk van het Doodenboek gewijd.</p>
</div>

<div class="footnote">
<p><a name="Footnote_202" id="Footnote_202"></a><a href="#FNanchor_202"><span class="label">202)</span></a> Ze zijn kegelvormig. Exemplaren zijn in alle musea aanwezig.</p>
</div>

<div class="footnote">
<p><a name="Footnote_203" id="Footnote_203"></a><a href="#FNanchor_203"><span class="label">203)</span></a> Dikwijls in verbazende menigte in het zand gevonden; zoo als bij de
opdelvingen van Mariëtte.</p>
</div>

<div class="footnote">
<p><a name="Footnote_204" id="Footnote_204"></a><a href="#FNanchor_204"><span class="label">204)</span></a> Zie boven, blz. <a href="#Page_32">26</a>.</p>
</div>

<div class="footnote">
<p><a name="Footnote_205" id="Footnote_205"></a><a href="#FNanchor_205"><span class="label">205)</span></a> De zoogenaamde Victoria-steen, die slechts op grooten afstand van
Egypte wordt gevonden. Dat deze reeds in zoo vroegen tijd voorkomt, bewijst
hoe ver zich de handelswegen uitstrekten, die de volken der oudheid
aan elkander hebben verbonden.</p>
</div>

<div class="footnote">
<p><a name="Footnote_206" id="Footnote_206"></a><a href="#FNanchor_206"><span class="label">206)</span></a> Steenen tafels, van boven afgerond, met opschriften.</p>
</div>

<div class="footnote">
<p><a name="Footnote_207" id="Footnote_207"></a><a href="#FNanchor_207"><span class="label">207)</span></a> Volgens Diodorus (I, 91) kostte eene balseming eerste klasse een talent
zilver, ongeveer 2700 gulden; tweede klasse twintig minen, ongeveer 720
gulden.</p>
</div>

<div class="footnote">
<p><a name="Footnote_208" id="Footnote_208"></a><a href="#FNanchor_208"><span class="label">208)</span></a> Daarop scheen reeds veel in allerlei voorstellingen betrekking te hebben.
Men vond het onlangs bevestigd door den papyrus III uit het museum
van Boelaq. De Egyptenaars vervaardigden zulke maskers van linnen, dat
met een stuco of lijmachtige stof bedekt werd. Aan het hoofdeinde van vele
mummie-kisten vindt men het masker van den afgestorvene. <span class="vert">Vert.</span><br /></p>
</div>

<div class="footnote">
<p><a name="Footnote_209" id="Footnote_209"></a><a href="#FNanchor_209"><span class="label">209)</span></a> De god Amon van Thebe.</p>
</div>

<div class="footnote">
<p><a name="Footnote_210" id="Footnote_210"></a><a href="#FNanchor_210"><span class="label">210)</span></a> De wolven zijn thans uit Egypte verdwenen; zij behoorden echter tot
de heilige dieren en werden te Lykopolis (Wolfstad), het tegenwoordige
Sioet, vereerd en begraven. Daar heeft men ook mummiën van wolven gevonden.
Volgens Herodotus (II, 67) begroef men de wolven, waar men ze
dood vond liggen, en Aelianus (De natura animalium IX, 18) verhaalt,
dat zeker kruid, Lykoktonon, hetwelk voor de wolven doodelijk was, niet
gebracht mocht worden in plaatsen, waar wolven werden vereerd.</p>
</div>

<div class="footnote">
<p><a name="Footnote_211" id="Footnote_211"></a><a href="#FNanchor_211"><span class="label">211)</span></a> Amon had overigens ook zijne heilige stieren.</p>
</div>

<div class="footnote">
<p><a name="Footnote_212" id="Footnote_212"></a><a href="#FNanchor_212"><span class="label">212)</span></a> In Mendes werden de rammen bijzonder vereerd. Niet verre van
Mansoera, in het Delta, zijn de overblijfselen wedergevonden van de
oude stad. Brugsch heeft de aldaar gevonden opschriften uitgegeven,
die uitvoerige mededeelingen behelzen over de vereering van den ram,
en die eenige berichten dienaangaande bij de oude schrijvers bevestigen
en in een nieuw licht plaatsen.</p>
</div>

<div class="footnote">
<p><a name="Footnote_213" id="Footnote_213"></a><a href="#FNanchor_213"><span class="label">213)</span></a> De rammen heeten evenals de ziel &bdquo;Ba&rdquo; en de heilige exemplaren dezer
dieren hield men voor aardsche openbaringsvormen van de ziel van Ra.</p>
</div>

<div class="footnote">
<p><a name="Footnote_214" id="Footnote_214"></a><a href="#FNanchor_214"><span class="label">214)</span></a> Zie boven blz. <a href="#Page_176">170</a>.</p>
</div>

<div class="footnote">
<p><a name="Footnote_215" id="Footnote_215"></a><a href="#FNanchor_215"><span class="label">215)</span></a> Czermak ontdekte bij zijn onderzoek van twee mummiën te Praag,
dat men de voetzolen bij eene had afgesneden en in de borst gestoken.
Het 125e hoofdstuk van het Doodenboek behelst eene plaats, waaruit is
af te leiden dat dit geschiedde, opdat de voet van hem die voor Osiris
moest verschijnen den gewijden bodem van de gerechtzaal niet zou
verontreinigen. De mededeelingen van Czermak, waarop reeds hierboven
is gewezen, worden gevonden in de <cite>Sitzungsberichten</cite> der klasse
van wis- en natuurkunde van de keizerl. koninklijke Academie van
wetenschappen te Weenen, 1852.</p>
</div></div>

<hr class="l1" />

<p><span class="pagenum"><a name="Page_248" id="Page_248">[248]</a></span></p>


<h3><a name="II_08" id="II_08"></a>ACHTSTE HOOFDSTUK.</h3>

<hr class="l4" />

<p>De treurmare van de jammerlijke wijze, waarop de ram van
Amon was omgekomen, alsmede dat de Apis-stier van Memphis
was gestorven, had ook reeds het Seti-huis bereikt. Zij was daar
met weeklachten ontvangen, waarin al zijne bewoners, van den
eersten Horoscoop tot den kleinsten knaap in de laagste schoolklasse
instemden. Het hoofd der inrichting, Ameni, bevond zich
sedert drie dagen te Thebe, en werd eerst heden teruggewacht.
Met onrust en bezorgdheid werd zijn komst door velen tegemoet
gezien. De eerste der Horoscopen brandde van verlangen, hem
de weder opgevangen leerlingen ter bestraffing over te geven, en
Pentaoer zoowel als Bent-Anat bij hem aan te klagen. De ingewijden
wisten, dat aan gene zijde van den Nijl zeer gewichtige
dingen verhandeld waren, en de losgebroken jongelingen, dat
er een streng gericht over hen gehouden zou worden.</p>

<p>De oproerige bende was op water en brood in een open hof
opgesloten. Daar de gewone gevangenkamer der inrichting voor
allen te klein was, hadden zij nu twee nachten in een schuur
op dunne stroomatten moeten slapen. De jeugdige gemoederen
waren zeer in spanning, maar wat er in hun omging uitte zich
bij den een anders dan bij den ander. Bent-Anat&rsquo;s broeder, de
zoon van Ramses, Rameri, had zich dezelfde behandeling als
zijne makkers moeten laten welgevallen. Gisteren hadden zij met
hem een weinig den spot gedreven, en zich daarbij nog veel
overmoediger getoond, dan zij gewoonlijk waren, doch heden
lieten zij het hoofd hangen. De jonge Anana, Pentaoer&rsquo;s geliefdste
leerling, zat in een hoek van den hof met de ellebogen
op de knieën, en verborg zijn aangezicht in zijne handen.</p>

<p>»Wij hebben deze streek nu eenmaal begaan,&rdquo; zeide Rameri,
terwijl hij naar Anana toeging en zijne hand op diens schouder<span class="pagenum"><a name="Page_249" id="Page_249">[249]</a></span>
legde, »en wij moeten goedschiks of kwaadschiks de gevolgen
ervan dragen. Maar schaamt ge u niet, oude jongen! Uwe oogen
zijn vochtig en de druppels hier op uwe handen komen zeker
niet uit de wolken. Dat heet een zeventienjarige, en wil binnen
weinige maanden een schrijver, een volwassen man zijn!&rdquo;</p>

<p>Anana zag tot den koningszoon op, veegde snel zijne tranen
weg en zeide: »Ik was uw aanvoerder. Ameni zal mij uit deze
inrichting bannen, en dan moet ik met schande tot mijne arme
moeder terugkeeren, die in de wereld niets anders heeft behalve
mij.&rdquo;</p>

<p>»Arme kerel!&rdquo; sprak Rameri deelnemend. »Het is ook om
uit je vel te springen! En wanneer onze streek Pentaoer ten
minste nog maar gebaat had!&rdquo;</p>

<p>»We hebben hem kwaad berokkend,&rdquo; hernam Anana levendig,
»en als onzinnigen gehandeld.&rdquo;</p>

<p>Rameri knikte toestemmend, zag eenige oogenblikken nadenkend
voor zich, en sprak toen: »Weet ge wel, Anana, dat gij
eigenlijk onzen aanvoerder niet geweest zijt? In dit hoofd is het
dolzinnige plan opgekomen, en gij hebt het mij slechts helpen
uitvoeren. Ik neem alles voor mijne rekening. Ik ben de zoon
van Ramses, en Ameni zal zachter met mij handelen dan met
ulieden!&rdquo;</p>

<p>»Hij zal ons in het verhoor nemen,&rdquo; zeide Anana, »en liever
laat ik mij straffen, dan dat ik liegen zou.&rdquo;</p>

<p>Rameri kreeg eene kleur en riep: »Hebt ge mijne tong ooit
hooren zondigen tegen de lichtdochter van Ra? Heidaar! Antef,
Hapi, Sent en gij overigen, geeft antwoord! Heb ik ulieden opgehitst
of niet? Wie anders dan ik heeft u aangeraden Pentaoer
te gaan opzoeken? Heb ik gedreigd, dat ik mijn vader zou verzoeken
mij uit het Seti-huis te nemen, of niet? Heb ik u
niet aangezet om hetzelfde te doen? Ja of neen? &mdash; Daar hebt
gij &rsquo;t! Ziet ge wel, Anana, ik ben de ontwerper van deze
streek; ik ben de raddraaier, en als wij ondervraagd worden,
laat ge mij het eerst spreken. Niemand mag den naam van
Anana noemen, niemand, hoort ge! Al slaan ze ulieden met
stokken en al laten ze ons honger lijden, wij blijven er bij, dat
ik van al het gebeurde oorzaak ben?&rdquo;</p>

<p>»Gij zijt een brave jongen,&rdquo; zeide de zoon van den eersten
profeet van Amon in Thebe, en drukte daarbij Rameri&rsquo;s rechterhand,
terwijl Anana zijn linker schudde.</p>

<p>De prins maakte lachend zijne handen uit die zijner vrienden
los, zeggende: »Laat nu den oude maar komen, we zijn er op
voorbereid. Maar ik blijf er bij: ik vraag mijn vader zoo waarachtig
als ik Rameri heet, mij naar Chennoe te zenden, als
zij Pentaoer niet terugroepen.&rdquo;</p>

<p><span class="pagenum"><a name="Page_250" id="Page_250">[250]</a></span></p>

<p>»Hij heeft ons als schooljongens behandeld,&rdquo; zeide de grootste
onder de jeugdige misdadigers.</p>

<p>»En met recht,&rdquo; antwoordde Rameri. »Ik acht hem daarom te
hooger. Gij ziet mij aan voor een lichtzinnigen knaap; doch ik
heb mijne eigene gedachten en zal u mijne wijsheid doen kennen.&rdquo;</p>

<p>Bij deze woorden zag hij zijne makkers aan met komischen
ernst en vervolgde, terwijl hij de stem van Ameni nabootste:
»De groote mensch onderscheidt zich hierdoor van den kleine,
dat hij hetgeen zijn ijdelheid streelt, en hem voor het oogenblik
wenschelijk, zelfs nuttig schijnt, versmaadt en onopgemerkt
voorbijgaat, wanneer het niet is overeen te brengen met door hem
erkende wetten, en met een of ander verheven doel, dat hij zich
ter bereiking heeft voorgesteld, maar misschien eerst na zijn
dood kan worden verwezenlijkt. &mdash; Deze wijsheid heb ik deels
uit den mond mijns vaders opgevangen, deels zelfs bedacht, en
nu vraag ik u: kon Pentaoer, als die grootere mensch, ons beter
behandelen?&rdquo;</p>

<p>»Gij spreekt uit,&rdquo; zeide Anana, »wat mijn hart mij reeds
sedert gisteren zeide. Wij hebben gehandeld als kleine kinderen,
en in plaats van onzen wil door te zetten, ons zelven
en Pentaoer kwaad gedaan.&rdquo;</p>

<p>Men hoorde het ratelen van een naderenden wagen. Rameri
viel Anana in de rede en riep: »Daar is hij! Moed, jongens!
Ik ben de schuldige. Hij durft mij niet met den stok te laten
slaan, maar hij zal mij met zijne oogen wel raken!&rdquo;</p>

<p>Ameni stapte haastig van zijn wagen. De portier deelde hem
mede, dat de eerste Kolchyt en de overste der offerpriesters
van den Amon-tempel te Thebe hem verlangden te spreken.</p>

<p>»Zij kunnen wachten,&rdquo; antwoordde de profeet kortaf. »Breng
ze voorloopig in de tuinzaal. Waar is de eerste der Horoscopen?&rdquo;</p>

<p>Hij had nog niet uitgesproken, toen de grijsaard naar wien hij
vroeg hem rustig te gemoet kwam, om hem op de hoogte te
brengen van alles wat er in zijne afwezigheid was geschied.
Doch de offerpriester had in Thebe reeds alles vernomen, wat
de oude man hem verlangde mede te deelen.</p>

<p>Ameni liet zich, zoo vaak hij het Seti-huis verliet, elken morgen
getrouw berichten wat er zich had voorgedaan. Toen nu de
Horoscoop met zijn verslag begon, brak hij diens hartstochtelijke
aanklacht af met te zeggen: »Ik weet alles! De leerlingen hangen
Pentaoer aan en hebben om zijnentwil eene dwaasheid begaan,
en gij hebt de prinses Bent-Anat bij hem ontmoet in den Hatasoe-tempel,
tot welken hij eene geringe vrouw toegang verleende,
zonder dat zij vooraf gereinigd was. Dat zijne erge dingen, die
ernstig behandeld moeten worden, maar niet heden. Wees dus<span class="pagenum"><a name="Page_251" id="Page_251">[251]</a></span>
gerust! Pentaoer zal zijn straf niet ontgaan. Toch zullen wij hem
terstond naar het Seti-huis terug moeten ontbieden, want wij
kunnen hem morgen niet missen bij het feest van het dal. Voordat
hij veroordeeld is, mag niemand hem onvriendelijk bejegenen,
dat verzoek ik u dringend, en ik draag u op dit ook aan de
anderen te zeggen.&rdquo;</p>

<p>De Horoscoop beproefde Ameni te doen gevoelen, welk een
ergernis zulk eene ontijdige toegevendheid zou veroorzaken.
Maar de offerpriester liet hem niet uitspreken; hij eischte zijn
ring van hem terug, riep een jeugdig priester, wien hij het kostbaar
kleinood overhandigde, met den last om onverwijld zijn
wagen te bestijgen, die nog aan de poort wachtte, ten einde Pentaoer
in zijn naam te bevelen in het Seti-huis terug te keeren.</p>

<p>Hoewel innerlijk teleurgesteld, schikte de Horoscoop zich naar
den wil van den offerpriester en vroeg alleen: »Zullen nu de
misdadige knapen ook ongestraft blijven?&rdquo;</p>

<p>»Zoo min als Pentaoer,&rdquo; antwoordde Ameni. »Doch hoe kunt
gij dezen jongensstreek eene misdaad noemen? Laat jongens toch
vroolijk zijn en overmoedig! Een opvoeder die zijne oogen altijd
openhoudt en ze niet ter rechter tijd weet te sluiten, zal hen
zeker bederven. Alvorens het leven de toewijding aan ernstige
plichten van ons vordert, hebben wij te beschikken over een verbazenden
overvloed van krachten. Het kind wendt ze aan bij
zijn spel, de knaap als hij met den hamer en den beitel van
zijne fantasie luchtkasteelen bouwt en dwaasheden begaat. &mdash; Gij
schudt het hoofd, Septah; ik zeg u echter: een dolzinnige
jongensstreek is de voorbode van mannelijke daden! Ik zal een
van de knapen voor het gebeurde laten boeten, en ook dezen
zou ik zonder straf vrijlaten, indien er niet bijzondere redenen
waren, waarom ik hem van ons feest verwijderd wil houden.&rdquo;</p>

<p>Septah weersprak zijn meester niet, want hij wist dat, als
Ameni de oogen zoo driftig opsloeg, en zijne anders zoo afgemetene
bewegingen zoo ernstig waren als heden, er iets gewichtigs
op til was.</p>

<p>De offerpriester, bespeurende wat er in den Horoscoop omging,
zeide: »Thans verstaat gij mij niet, maar heden avond zult gij
in de vergadering der ingewijden alles vernemen. Er zijn belangrijke
dingen aan de orde. De priesters in den Amon-tempel
aan den anderen oever, worden afvallig van hetgeen ons allen
die witte kleederen dragen, het heiligste moest zijn. Zij zullen
ons tegenhouden, als de tijd tot handelen gekomen is. Bij
het feest van het dal zullen wij tegenover onze ambtgenooten
van de overzijde staan. Geheel Thebe zal het feest komen vieren
en het zal er op aankomen te toonen, wie de godheid waardiger
weet te dienen, zij of wij. Wij zullen al onze krachten<span class="pagenum"><a name="Page_252" id="Page_252">[252]</a></span>
hebben in te spannen, en Pentaoer kunnen wij het minst van
allen missen. Hij moet morgen als Cherheb<a name="FNanchor_216" id="FNanchor_216"></a><a href="#Footnote_216" class="fnanchor">216)</a> optreden, morgen
alleen; overmorgen stellen wij hem voor onze rechtbank. Onder
die ongehoorzame jongens zijn onze beste zangers, is ook de
jonge Anana, die de stemmen leidt van het jongelingskoor. Ik
zal die onbezonnen knapen terstond in het verhoor nemen. De
zoon van Ramses, Rameri, was mede onder deze weerspannigen
niet waar?&rdquo;</p>

<p>»Hij schijnt een der raddraaiers geweest te zijn,&rdquo; antwoordde
de Horoscoop.</p>

<p>Ameni zag den oude aan met een lachje, waarin een diepe zin
lag, en zeide: »De naaste bloedverwanten des konings bedekken
zich met eer! Zijn oudste dochter moet, als eene verontreinigde
en weerspannige, op verren afstand worden gehouden van de
vromen in den tempel, en wij zullen wel genoodzaakt zijn, zijn
zoon uit deze inrichting te verbannen. Gij ziet mij zoo verbaasd
aan? Maar ik heb u zooeven reeds gezegd: de tijd om te handelen
is gekomen. Doch hierover heden avond! Thans nog eene
vraag. Is de mare van den dood van den heiligen ram van
Amon tot u gekomen? Ja? Ramses zelf schonk het dier aan
de godheid, en ze hadden het zijn naam gegeven. Een slecht
voorteeken!&rdquo;</p>

<p>»Ook de Apis is gestorven,&rdquo; zeide de Horoscoop, en hief
klagend zijne armen omhoog.</p>

<p>»Zijne goddelijke ziel keerde tot de godheid terug,&rdquo; antwoordde
Ameni. »Wij hebben nu veel te doen, voor alles te
toonen, dat wij de priesters van de overzijde staan kunnen, en
Thebe voor ons te winnen. De panegyrie, die wij tegen morgen
in gereedheid brengen, moet alles wat men tot hiertoe gezien
heeft overtreffen. De stadhouder Ani schonk mij rijke bijdragen,
en....&rdquo;</p>

<p>»En,&rdquo; viel de Horoscoop hem in de rede, »onze wonderdoeners
kunnen vrij wat beter dingen voor den dag brengen, dan die van
het Amon-huis, die zitten te slempen, als wij ons oefenen.&rdquo;</p>

<p>Ameni knikte toestemmend, en zeide lachend: »Wij zijn voor
het volk ook onontbeerlijker dan zij. De priesters van de overzijde
besturen de levenden, maar wij effenen den doodsweg, en
in het licht kan men gemakkelijker zonder gids wandelen dan
in de duisternis. Wij zijn tegen de priesters van Amon wel
opgewassen.&rdquo;</p>

<p>»Zoolang gij ons aanvoert, zeker!&rdquo; riep de Horoscoop.</p>
<p><span class="pagenum"><a name="Page_253" id="Page_253">[253]</a></span></p>
<p>»En zoolang het dit huis niet aan mannen ontbreekt van uw
geest,&rdquo; voegde Ameni er bij. Hij richtte zich daarbij half tot den
Horoscoop, half tot den tweeden profeet van het Seti-huis, den
ouden maar krachtigen Gagaboe, die juist was binnengetreden.
Beiden geleidden den offerpriester in den tuin, waar de twee
priesters met het wonderhart op hem stonden te wachten.</p>

<p>Ameni groette den overste der offerpriesters van het Amon-huis
met waardige vriendelijkheid, den eerste der Kolchyten echter
met zekere voorname terughouding. Hij liet zich door hen van
alles bericht geven, beschouwde met den Horoscoop en Gagaboe
het hart in &rsquo;t kastje, nam het angstvallig tusschen zijne lange
dunne vingers, bekeek met aandacht het orgaan, dat met specerijen
verzadigd, een aangenamen geur rondom zich verspreidde,
en zeide ernstig: »Als dit, gelijk gij beweert, Kolchyt, geen
menschenhart, maar zooals gij, mijn broeder uit het Amon-huis,
verzekert, het hart van een ram is, dat gevonden werd in de
borst van den Osiris Roeï, dan staan wij hier voor een raadsel,
dat de godheid alleen kan oplossen. Volgt mij in het groote
voorhof! Laat het bekken slaan, Gagaboe, viermaal, want ik
wensch alle tempelbewoners saam te roepen.&rdquo;</p>

<p>In krachtige golvingen verbreidde zich het geluid van den
tamtam tot aan de uiterste deelen van de uitgestrekte groep
gebouwen. De ingewijden, de heilige vaders, tempeldienaars en
scholieren stroomden in weinige oogenblikken samen. Niemand
behalve een enkele kranke, ontbrak, want ieder bewoner van
het huis was verplicht op de viermaal herhaalde roepstem, die
maar zelden werd gehoord, in het eerste groote tempelhof te
verschijnen. Ook de arts Nebsecht was gekomen, want hij vreesde
toen hij den ongewonen vierden slag vernam, dat er brand was
uitgebroken.</p>

<p>Zoodra allen waren bijeengekomen, beval Ameni, dat zij zich
in rangorde zouden scharen. Hij deelde zijnen verbaasden hoorders
mede, dat er in de borst van den gestorven vromen overste van
den Hatasoe-tempel, het hart van een ram en niet dat van een
mensch was gevonden, en verlangde dat zij hem volgen zouden.
Hij gebood allen op de knieën neder te zinken en te bidden,
terwijl hij in het Allerheiligste zou gaan, om de goden te vragen,
wat dit wonder voor hunne getrouwen te beteekenen had. Hij
ging, met het hart in de hand, aan het hoofd van den langen
optocht en verdween achter het voorhangsel van het allerheiligste.
De ingewijden baden in de door zes zuilen gedragen voorzaal,
de overige priesters en leerlingen in het ruime hof, dat aan de
westzijde door den majestueusen zuilengang met het poortgebouw
werd afgesloten.</p>

<p>Ameni bleef wel een uur in het stille binnenste heiligdom,<span class="pagenum"><a name="Page_254" id="Page_254">[254]</a></span>
waaruit dichte wierookwolken naar buiten drongen. Eindelijk vertoonde
hij zich weder, brengenden eene gouden met edelgesteenten
bezette vaas. Het rijke gewaad van den opperpriester bekleedde
thans zijne hooge gestalte. Een priester, die voor hem uitging,
hield de vaas met beide handen zoo hoog, dat zij verre boven
zijn hoofd uitstak. Ameni&rsquo;s oogen schenen zich niet van dit
kostbaar voorwerp te kunnen afwenden, en hij volgde het, op
zijn kromstaf leunende, in deemoedige houding. De ingewijden
bogen hunne voorhoofden tot op het steenen plaveisel van de
zaal, en de priesters en scholieren raakten met hunne aangezichten
den grond, toen zij hun trotschen meester zoo deemoedig
en eerbiedig zagen naderen. De biddenden hieven de hoofden
eerst op, toen Ameni in het midden van het hof was gekomen
en de trappen van het altaar bestegen had, waarop de vaas met
het hart werd neergezet. Zij luisterden naar de woorden van den
opperpriester, die plechtig, met afgemeten woorden en zoo luide
dat allen het hooren konden, het volgende verkondigde:</p>

<p>»Zinkt andermaal op uwe knieën neder! Bewondert, aanbidt,
en dankt! De achtbare overste der offerpriesters uit den Amon-tempel
te Thebe heeft zich in zijne kunst niet bedrogen, want
het hart van een ram werd inderdaad gevonden in de vrome borst
van onzen Roeï. In het allerheiligste heb ik duidelijk de stem
der godheid vernomen, en wonderbare woorden drongen door
tot mijn oor. Wolven verscheurden den heiligen ram van Amon
in zijn heiligdom aan den anderen oever van den stroom; maar
het hart van het goddelijk dier vond zijn weg naar de borst van
den vromen Roeï. Een groot wonder is er geschied, en de goden
geven ons een zeldzaam teeken te aanschouwen. De ziel van
den Allerhoogste gevoelde zich niet te huis in het lichaam van
den niet volmaakt heiligen ram, en zij zocht en vond een reiner
verblijf in de borst van onzen achtenswaardigen Roeï, en in
deze gewijde vaas. Het hart zal daarin bewaard blijven, tot een
nieuwe ram, door eene waardige hand geschonken, in het perk
van Amon heeft plaats genomen. Dit hart wordt onder de heiligste
reliquieën gerekend; het bezit de kracht velerlei krankheden
te genezen. Ook schijnt de voorspellende spreuk, die in wierookdamp
stond geschreven, gunstig te zijn. Hoort haar van woord
tot woord: &sbquo;Wat hoog is, stijgt hooger, en wat zich verhoogde
zal weldra nederstorten.&rsquo; Op, Pastophoren! IJlt naar de heilige
beelden, draagt ze naar buiten, plaats het goddelijke hart aan
het hoofd der processie, en laat ons onder lofgezangen rondom
den tempel trekken. Gij, Neokoren, neemt uwe staven ter hand
en gaat in alle deelen der stad het groote wonder verkondigen,
waarmede de godheid ons heeft begenadigd!&rdquo;</p>

<p>Nadat de processie een tempelomgang gedaan en zich ontbonden<span class="pagenum"><a name="Page_255" id="Page_255">[255]</a></span>
had, nam de overste der offerpriesters van Ameni afscheid,
boog zich voor hem diep en volgens de voorgeschreven vormen,
en zeide met bijkans vijandige koelte: »Wij zullen in den Amon-tempel
weten te waardeeren, wat gij in het Allerheiligste hebt
gehoord. Het wonder is geschied; ook de koning zal vernemen,
hoe het beloop er van is geweest en met welke woorden gij het
hebt aangekondigd.&rdquo;</p>

<p>»Met de woorden van den Allerhoogste!&rdquo; antwoordde de opperpriester
met waardigheid, boog zich voor den ander en
wendde zich tot eenige priesters, die elkander over de groote
gebeurtenis van dezen dag onderhielden. Ameni deed eenige vragen
betreffende het groote feest dat morgen gevierd zal worden,
en liet toen den overste der Horoscopen roepen, terwijl hij
beval de oproerige kweekelingen naar den schoolhof te brengen.
De grijsaard berichtte, dat Pentaoer teruggekeerd was en
volgde het hoofd der inrichting naar de bevrijde gevangenen.
Deze waren op het ergste voorbereid en hielden zich overtuigd,
dat zij zwaar gestraft zouden worden. Intusschen schudden zij
van lachen, toen prins Rameri voorstelde, als zij soms veroordeeld
mochten worden op erwten te knielen, deze eerst te laten
koken.</p>

<p>»Er zijn niet alleen erwten, maar ook lange asperges&rdquo;<a name="FNanchor_217" id="FNanchor_217"></a><a href="#Footnote_217" class="fnanchor">217)</a>,
zeide een ander scholier, daarbij eene beweging makende alsof
hij sloeg, en op zijn rug wijzende.</p>

<p>Wederom barstten zij in schaterend lachen uit, dat echter
verstomde, zoodra de welbekende stap van Ameni zich hooren
liet. Ieder vreesde het ergste, en toen de opperpriester voor hen
stond, was zelfs Rameri de lust om te lachen geheel vergaan.
Wel is waar zag hij hen niet verstoord of dreigend aan, maar
reeds zijn persoon dwong allen zulk een eerbied af, dat ieder,
ook zonder dat hij nog een woord sprak, in hem zijn rechter
erkende, tegen wiens uitspraak geen verzet denkbaar was. Tot
hunne verbazing sprak Ameni de onbedachtzame jongelingen
vriendelijk toe, hij prees den beweeggrond van hetgeen zij gedaan
hadden, hunne gehechtheid aan een hoogbegaafden leermeester,
maar bracht hun daarna duidelijk en bedaard aan het verstand,
door welke dwaze middelen en tegen welken prijs zij getracht
hadden hun doel te bereiken. »Stel u eens voor,&rdquo; zeide hij meer
bepaald tot den prins, »dat uw hooggeëerde vader een generaal
verplaatste, die naar zijn oordeel hem elders beter zou kunnen
dienen, van Syrië naar Koesch bij voorbeeld, en dat zijne troepen<span class="pagenum"><a name="Page_256" id="Page_256">[256]</a></span>
daarom tot den vijand wilden overloopen! Hoe zou u dat
bevallen?&rdquo;</p>

<p>In dezer voege ging de opperpriester eenige oogenblikken berispend
en vermanend voort. Hij besloot zijne toespraak met de
verzekering, dat hij heden buitengewoon toegevend wilde zijn, om
het groote wonder, dat aan dezen dag eene bijzondere wijding
gaf. Hij mocht, naar hij zeide, ter wille van het slechte voorbeeld,
geene volkomene vrijstelling van straf geven, en daarom
vroeg hijzelf, wie hen tot deze daad had opgezet. Deze en deze
alleen moest de straf lijden.</p>

<p>Nauwelijks had hij uitgesproken, of prins Rameri trad op den
voorgrond en zeide met bescheidenheid: »Wij zien nu in, heilige
vader, dat wij een dommen streek hebben begaan, en ik betreur
dien dubbel, omdat ik hem heb verzonnen en de anderen heb
verleid mij te volgen. Ik heb Pentaoer innig lief, en na u is er
niemand in het Seti-huis, die hem nabij komt.&rdquo;</p>

<p>Er kwam eene wolk op het gelaat van Ameni, en onwillig
antwoordde hij: »Scholieren staat het niet vrij over hunne leermeesters
te oordeelen, ook u niet. Waart gij niet de zoon des
konings, die als Ra over Egypte heerscht, zoo zou ik uwe onbezonnenheid
met slagen doen straffen. Tegenover u zijn de handen
mij gebonden, en toch moet ik ze overal en te ieder ure kunnen
uitstrekken, opdat de honderden die mij zijn toevertrouwd geen
schade lijden.&rdquo;</p>

<p>»Straf mij dan!&rdquo; riep Rameri. »Als ik eene dwaasheid bega,
ben ik ook bereid er de gevolgen van te dragen.&rdquo;</p>

<p>Ameni zag den levendigen jongeling weder met welgevallen
aan, en zou hem gaarne de hand geschud en zijn kroeskop gestreeld
hebben. Maar de straf Rameri toegedacht, moest een groot
doel helpen bevorderen, en Ameni kende ook aan geene opwelling
van zijn gemoed het recht toe, hem in de uitvoering van een wél
overwogen plan te verhinderen. Daarom antwoordde hij den prins
met strengen ernst: »Ik moet en zal u straffen, en doe het met
u te verzoeken nog heden het Seti-huis te verlaten.&rdquo;</p>

<p>De prins verbleekte; Ameni ging echter vergoelijkend voort:</p>

<p>»Ik verjaag u niet met schande uit ons midden, maar zeg u
vriendelijk vaarwel. Binnen weinige weken zoudt gij deze inrichting
toch verlaten, en overeenkomstig het bevel des konings, wiens
leven, heil en kracht bloeie! het oefeningskamp der wagenstrijders
betrokken hebben. Ik heb ten uwen opzichte over geene andere
straf te beschikken dan deze. Reik mij nu de hand. Gij zult
een degelijk man en misschien een groot krijgsheld worden.&rdquo;</p>

<p>Overbluft bleef Rameri tegenover Ameni staan, zonder zijne
hem aangebodene rechterhand aan te nemen. Toen naderde de
priester hem en zeide: »Gij zeidet mij, dat gij bereid waart de<span class="pagenum"><a name="Page_257" id="Page_257">[257]</a></span>
gevolgen uwer dwaasheid op u te nemen, en het woord van
een koningszoon is onwankelbaar. Vóor zonsondergang geleiden
wij u uit den tempel.&rdquo;</p>

<p>De opperpriester keerde daarop den kweekelingen den rug toe
en verliet den schoolhof. Rameri zag hem na. Zijn anders zoo
frisch gelaat was doodelijk bleek geworden, en het bloed scheen
uit zijne lippen verdwenen. Geen zijner makkers durfde hem
naderen, want ieder hunner was overtuigd, dat de gedachten die
&rsquo;s jongelings ziel vervulden, niet lichtvaardig mochten worden
verstoord. Niemand sprak een woord, maar allen zagen op hem.</p>

<p>Zoodra Rameri dit bespeurde, trachtte hij zich te beheerschen
en zeide op een toon, die zijne aandoeningen verried, terwijl hij
Anana en een anderen vriend zijne handen toestak: »Ben ik dan
zoo slecht, dat men mij aldus uit uw midden verstooten en mijn
vader zulk een leed berokkenen moet?&rdquo;</p>

<p>»Gij hebt Ameni uw hand geweigerd,&rdquo; zeide Anana. »Ga heen,
reik hem de uwe, smeek hem, dat hij wat minder streng zij,
mogelijk laat hij u dan nog in deze inrichting.&rdquo;</p>

<p>Rameri antwoordde enkel »neen!&rdquo; Maar dat <em>neen</em> klonk zoo
bepaald, dat allen die hem kenden wel wisten, dat er niets aan
te veranderen was.</p>

<p>Eer de zon onderging verliet hij de school. Ameni zegende
hem, zeggende, dat de prins, als hij zelf te bevelen zou hebben,
zijne strengheid zou begrijpen. Aan de overige leerlingen was
het vergund hem tot aan den Nijl te begeleiden. Pentaoer nam
hartelijk afscheid van hem aan de tempelpoort.</p>

<p>Toen Rameri met zijn hofmeester alleen was in de kajuit van
zijne vergulde bark, gevoelde hij dat zijne oogen zwommen in
tranen.</p>

<p>»Mijn prins weent toch niet?&rdquo; vroeg de beambte.</p>

<p>»Waarom?&rdquo; gaf de koningszoon barsch ten antwoord.</p>

<p>»Ik meende op de wangen van mijn prins tranen te hebben
opgemerkt,&rdquo; hernam de ander.</p>

<p>»Tranen van vreugde, omdat ik uit den val ben,&rdquo; riep Rameri
sprong aan land en was weinige minuten later in het paleis der
pharao&rsquo;s bij zijne zuster Bent-Anat.</p>

<div class="footnotes">

<div class="footnote">
<p><a name="Footnote_216" id="Footnote_216"></a><a href="#FNanchor_216"><span class="label">216)</span></a> Feestredenaar. Wij kunnen ons niet vereenigen met hen, die den
naam van dezen redenaar, onder de priesters, met dien der Kolchyten
overeen willen brengen.</p>
</div>

<div class="footnote">
<p><a name="Footnote_217" id="Footnote_217"></a><a href="#FNanchor_217"><span class="label">217)</span></a> Deze waren in Egypte bekend. Volgens Plinius namen zij wijn, waarin
asperges waren afgekookt, als middel tegen tandpijn in den mond.</p>
</div></div>

<hr class="l1" />

<p><span class="pagenum"><a name="Page_258" id="Page_258">[258]</a></span></p>


<h3><a name="II_09" id="II_09"></a>NEGENDE HOOFDSTUK.</h3>

<hr class="l4" />

<p>Deze dag, zoo rijk aan gebeurtenissen, zou niet alleen vele
onverwachte dingen brengen aan de bewoners van de doodenstad,
maar ook aan onze bekenden in Thebe.</p>

<p>Vrouwe Katoeti was na een slapeloozen nacht vroeg opgestaan.
Nefert was laat te huis gekomen, had zich over haar lang uitblijven
verontschuldigd en hare moeder kortelijk medegedeeld,
hoe Bent-Anat haar geruimen tijd had opgehouden. Vriendelijk
was zij heengegaan, nadat Katoeti haar een nachtkus op het
voorhoofd had gedrukt. Toen de weduwe zich in haar slaapvertrek
wilde terugtrekken en Nemoe de pit van hare lamp aanstak,
kwam haar het geheim weder in de gedachte, dat Paäker geheel
in de handen van den stadhouder zou overleveren. Zij beval den
dwerg haar mede te deelen wat hij wist, en de kleine vertelde
haar eindelijk, hoewel met ongeveinsden tegenzin, want hij was
bang voor zijne moeder, dat de gids zijne meesteres Nefert de
helft van een liefdedrank had aangeboden, waarvan de andere
helft vermoedelijk nog in zijn bezit was.</p>

<p>Weinige uren geleden zou dit bericht Katoeti met weerzin,
ja, met ontzetting hebben vervuld. Thans keurde zij de daad
van den Mohar ook wel af, maar zij vroeg toch met belangstelling,
of zulk een drank werkelijk eenige uitwerking kon
hebben.</p>

<p>»Zeker wel,&rdquo; antwoordde de dwerg, »wanneer de geheele
inhoud van het fleschje wordt gebruikt; doch Nefert kreeg
maar de helft te drinken.&rdquo;</p>

<p>Laat in den avond begaf Katoeti zich naar haar slaapvertrek,
geheel vervuld met de gedachte aan Paäker&rsquo;s waanzinnige liefde,
Mena&rsquo;s trouwbreuk en de groote verandering, die er met Nefert
had plaats gegrepen. Toen zij op haar rustbed lag, werd zij gekweld<span class="pagenum"><a name="Page_259" id="Page_259">[259]</a></span>
door duizend angsten, vermoedens en vreezen. Niet het
minst verontrustte haar, dat een gevoel, hetwelk tegen elken
aanval bestand moest zijn, de liefde van het kind voor hare
moeder, bij Nefert zoo geweldig was geschokt. Dadelijk na zonsopgang
begaf zij zich naar de huiskapel, offerde daar aan het in
de gestalte van Osiris bewerkte beeld van haar gestorven echtgenoot,
reed naar den tempel en bracht daar een poos in het
gebed door. Bij haar terugkomst vond zij hare dochter echter
nog niet in de openbare galerij, die wij kennen en waar zij gewoon
was haar ontbijt te gebruiken.</p>

<p>Katoeti bleef in het morgenuur gaarne ongestoord, en daarom
verzette zij zich niet tegen de neiging harer dochter, die gaarne
nog wat in de kunstmatige duisternis van haar vertrek bleef
slapen, als de zon reeds aan den hemel was. Wanneer de
weduwe naar den tempel reed, dronk Nefert gewoonlijk op
haar bed eene schaal melk, waarna zij zich liet kleeden. Keerde
hare moeder terug, dan vond zij haar in de ons welbekende
veranda. Heden nu moest Katoeti alleen ontbijten. Toen zij
een weinig had gegeten, bedekte zij Nefert&rsquo;s ontbijt, bestaande
uit een tarwekoek en wat wijn in een zilveren bekertje, zorgvuldig
met een dunnen doek tegen stof en insecten, waarop
zij zich naar het slaapvertrek harer dochter begaf. Zij schrikte
toen zij dit ledig vond, maar weldra vernam zij, dat Nefert
zich veel vroeger dan andere dagen naar den tempel had laten
dragen.</p>

<p>Zij haalde vrijer adem, toen zij in de veranda terugkwam, om
haar neef Paäker te ontvangen, die inmiddels gekomen was om
naar de gezondheid zijner betrekkingen te vernemen. Hij liet zich
twee prachtige bloemruikers<a name="FNanchor_218" id="FNanchor_218"></a><a href="#Footnote_218" class="fnanchor">218)</a> door een slaaf nadragen, en had
den grooten hond bij zich, die reeds aan zijn vader had behoord.
Den eenen ruiker, zeide hij, had hij voor Nefert, den anderen
voor hare moeder laten snijden. Katoeti stelde nog te meer belang
in Paäker, sedert zij wist, dat hij zich van den liefdedrank
had bediend. Maar zelden liet een jongeling uit den stand waartoe
hij behoorde, zich zoo door hartstochtelijke liefde voor eene
vrouw beheerschen als deze man, die met taai geduld en vaste
wilskracht op zijn doel afging, en geen middel ontzag om het te
bereiken. De gids, die onder hare oogen was opgegroeid, wiens
zwakheden zij kende en op wien zij gewoon was neer te zien,
stond daar opeens voor haar als een ander vreemd mensch, een<span class="pagenum"><a name="Page_260" id="Page_260">[260]</a></span>
redder voor zijne vrienden, een onbarmhartig tegenstander van
zijne vijanden.</p>

<p>Maar enkele oogenblikken hadden deze gedachten haar bezig
gehouden, toen zij haar oog op de ineengedrongen gestalte van
haar sterk gespierden neef liet rusten, en het trof haar dat hij
uiterlijk zoo weinig geleek op zijn vader, die slank en schoon
gebouwd was. Dikwijls had zij de fijne handen van haar overleden
zwager bewonderd, die toch ook den greep van het zwaard
zoo vast wisten te omklemmen; maar de handen van zijn zoon
waren breed en lomp. Terwijl Paäker vertelde, dat hij weldra zou
opbreken om naar Syrië te vertrekken, volgde zij onwillekeurig
de beweging van zijne hand, die telkens naar den gordel greep,
als had hij daar een zeker iets te verbergen. Dat zeker iets was
niets anders dan het langwerpige albasten fleschje met den liefdedrank.
Katoeti bemerkte het, en hare wangen verbleekten; want
zij begon te vermoeden wat het inhield.</p>

<p>Den gids kon de ontroering van zijne nicht niet ontgaan, en
daarom zeide hij deelnemend: »Ik kan het u aanzien, dat gij
lijdt. De opzichter van Mena&rsquo;s stoeterij in Hermonthis is zeker
bij u geweest. &mdash; Niet? Gisteren kwam hij mij vragen, of ik hem
wilde vergunnen zich bij mijne troepenafdeeling aan te sluiten.
Hij is boos op u, omdat hij enkele spannen van Mena&rsquo;s geelvossen
heeft moeten afgeven. Het schoonste heb ik gekocht. Prachtige
beesten! Nu wil hij naar zijn meester, om hem de oogen
te openen, zoo als hij zegt. &mdash; Ga toch zitten, nicht; gij zijt
zoo bleek!&rdquo;</p>

<p>Katoeti voldeed echter volstrekt niet aan dit verzoek; integendeel,
zij glimlachte en zeide half onwillig half medelijdend: »Die
oude gek gelooft waarlijk, dat ons wel en wee aan die geelvossen
hangt. Zult gij hem medenemen? &mdash; Hij wil Mena&rsquo;s oogen
openen? Maar niemand heeft ze hem nog doen sluiten!&rdquo;</p>

<p>De laatste woorden werden zachter door haar uitgesproken,
terwijl zij hare oogen nedersloeg. Ook Paäker zag vóor zich en
zweeg. Weldra herstelde hij zich echter en zeide: »Als Nefert
nog lang uitblijft, dan ga ik heen.&rdquo;</p>

<p>»Neen, neen! Blijf!&rdquo; sprak de weduwe haastig. »Zij verlangt
u te zien en kan ieder oogenblik terugkomen. Zie, daar staat
haar broodkoek en haar wijn nog onaangeroerd.&rdquo;</p>

<p>Bij deze woorden nam zij het doekje van de onbijttafel, hief
het zilveren bekertje even op en vervolgde toen, het doekje in de
hand houdende: »Ik moet u een oogenblik alleen laten, om te
onderzoeken of zij misschien niet reeds terug is.&rdquo;</p>

<p>Nauwelijks had zij de veranda verlaten, of Paäker, na zich
overtuigd te hebben dat hij door niemand gezien kon worden,
greep driftig het fleschje uit zijn gordel, hield het onder aanroeping<span class="pagenum"><a name="Page_261" id="Page_261">[261]</a></span>
van zijn Osirischen vader in de hoogte, en goot het ledig in
het bekertje, dat nu boordevol was.</p>

<p>Een oogenblik later verscheen Nefert, en onmiddellijk achter
haar Katoeti, in de veranda. Paäker greep naar den ruiker, dien
zijn slaaf op een stoel had gelegd, en naderde met aarzelende
schreden de jonge vrouw, die heden met zulk een vasten stap
vooruittrad en zoo helder en fier de oogen opsloeg, dat zelfs
hare moeder haar met verbazing aanzag. Paäker zeide tot zichzelven,
dat hij haar nog nooit zoo schoon en levenslustig had
gezien. Kon zij haar echtgenoot wel liefhebben, wanneer zij
zich diens trouwbreuk zoo weinig aantrok? Behoorde haar hart
nu aan een ander? Zou de liefdedrank hem werkelijk in Mena&rsquo;s
plaats hebben gesteld? Ja waarlijk! want hoe begroette zij hem!
Reeds van verre reikte zij hem de hand, en liet haar lang in de
zijne rusten. Zij dankte hem in hartelijke woorden en prees zijne
trouw en grootmoedigheid. Daarna ging zij naar de ontbijttafel,
verzocht Paäker zich bij haar neder te zetten, brak haar koek
door en vroeg belangstellend naar hare tante Setchem, zijne
moeder.</p>

<p>Katoeti zoowel als Paäker volgden met een kloppend hart elke
harer bewegingen. Nu greep zij naar den beker, bracht dien aan
de lippen, maar zette hem terstond weder neder, toen de Mohar
opmerkte, dat zij haar ontbijt zoo laat gebruikte. Want terwijl
een blosje hare wangen kleurde, antwoordde zij: »Tot hiertoe
was ik recht lui, maar heden ben ik vroeg opgestaan, om nog
in de morgenkoelte naar den tempel te gaan en te bidden.
Gij weet zeker, wat er met den heiligen ram van Amon gebeurd
is. Een vreeselijk ongeluk! De priesters waren geweldig ontsteld.
Doch de edele Bek-en-Choensoe ontving mij en verklaarde
mijn droom, en nu gevoel ik mij verlicht en recht vroolijk gestemd.&rdquo;</p>

<p>»En dat alles zonder mij?&rdquo; vroeg Katoeti, op zacht verwijtenden
toon.</p>

<p>»Ik wilde u niet storen,&rdquo; antwoordde Nefert. »En &rsquo;s morgens,&rdquo;
voegde zij er bij, op nieuw blozende, »neemt ge mij toch nooit
mede naar de stad en den tempel.&rdquo;</p>

<p>Wederom greep zij naar het bekertje, bekeek den wijn en zeide,
zonder nog te drinken: »Wilt gij hooren wat ik gedroomd heb,
Paäker? Het was een wonderbaar gezicht!&rdquo;</p>

<p>De gids verkeerde in zulk eene spanning, dat hij bijna geen
adem durfde halen. Toch verzocht hij haar te willen vertellen.</p>

<p>»Verbeeld u,&rdquo; begon Nefert, en zij schoof het bekertje op het
gladde voetje, dat reeds bevochtigd was door eenige overgestorte
droppels, heen en weer. »Verbeeld u, Paäker, ik droomde van<span class="pagenum"><a name="Page_262" id="Page_262">[262]</a></span>
den Neha-boom<a name="FNanchor_219" id="FNanchor_219"></a><a href="#Footnote_219" class="fnanchor">219)</a> daarginds in die groote kuip, die uw vader
voor mij, toen ik nog een kind was, uit Poent heeft medegebracht,
en die sedert zoo heerlijk is opgegroeid. Geen boom in den tuin
is mij zoo lief als deze, want hij herinnert mij altijd aan uw onvergetelijken
vader, die zooveel van mij hield.&rdquo;</p>

<p>Paäker knikte toestemmend.</p>

<p>Nefert zag hem aan, brak haar verhaal af en zeide, toen zij
zag dat zijne wangen gloeiden: »Het wordt heet. Wilt gij ook
een dronk wijn of water?&rdquo;</p>

<p>Terwijl zij dit zeide, nam zijzelve het bekertje op en dronk het
half leeg. Eene rilling voer haar door de leden, en terwijl zij
haar schoon gelaat tot een komisch lachje plooide, keerde zij zich
om naar Katoeti, die achter haar stoel stond, en reikte haar den
beker toe, zeggende: »Heden is de wijn toch wat al te zuur.
Proef maar eens, moeder!&rdquo;</p>

<p>De weduwe nam het zilveren bekertje in de hand, en bracht
het werkelijk aan hare lippen, zonder die echter te bevochtigen.
Toen zij den beker van den mond nam, zweefde er een lachje
over haar gezicht, terwijl zij hare oogen richtte op den gids, die
haar verschrikt aanstaarde. Bliksemsnel schoot de gedachte door
haar brein: »Ik smachtend verliefd op hem, en hij vol angst voor
zulk eene neiging!&rdquo; &mdash; Hoe zelfzuchtig hare ziel ook was, hoe
vol listen en lagen, zij was niet ruw, en toch had zij hartelijk in
lachen kunnen uitbarsten, terwijl zij de schandelijkste daad haars
levens beging. In goede luim gaf zij Nefert den wijn terug, en
zeide: »Ik heb dien wel eens zoeter gedronken, maar de zure
verfrischt meer in de hitte.&rdquo;</p>

<p>»Dat is ook waar,&rdquo; antwoordde de vrouw van Mena, ledigde
den beker tot den bodem, en zeide, alsof het haar verkwikt
had: »Nu wil ik ook mijn droom ten einde vertellen. Ik zag
dan den Neha-boom, het geschenk uws vaders, fraai en duidelijk
voor mij staan. Ja, ik meen zelfs zijn geur te hebben opgevangen,
ofschoon de droomuitlegger zeide, dat dit niet mogelijk
was, daar men in den droom niet ruiken kan. Vol bewondering
naderde ik de schoone plant. Daar vertoonden zich opeens
wel honderd bijlen in de lucht, en hieuwen, als door onzichtbare
handen gedreven, op den armen boom zoo duchtig in, dat
de eene tak voor, de andere na, en eindelijk ook de boom op den
grond viel. Als gij nu meent, dat mij dit verontrustte, dan bedriegt
ge u. Ik schepte veeleer vermaak in de blinkende bijlen
en vliegende spaanders. Toen er eindelijk niets meer over was
om te vernielen, behalve de wortel in de aarde, besloot ik den<span class="pagenum"><a name="Page_263" id="Page_263">[263]</a></span>
boom tot een nieuw leven te wekken. Mijne zwakke armen werden
plotseling buitengemeen sterk, mijne voeten uitermate vlug.
Ik haalde veel water uit den vijver en goot het op de wortels.
Toen ik eindelijk van inspanning niet langer kon, vertoonde zich
een zacht groen, ter plaatse waar de boom was afgehakt. Een
knopje kwam te voorschijn, een groen blaadje wikkelde er zich
uit los, een saprijk stengeltje schoot in een oogwenk naar boven,
verhardde zich tot een stam, die zijne takken en twijgjes begon
uit te spreiden, waaraan groene blaadjes wiesen en witte, roode
en blauwe bloesems. Toen kwamen vele schoon gevederde vogels
aangevlogen; zij zetten zich in de kroon van den boom en begonnen
te zingen. Ach, mijn hart zong bij dit gezicht nog luider
dan de vogels, en ik zeide tot mij zelve: dat die boom zonder
mij gestorven zou zijn, en aan mij zijn leven te danken had.&rdquo;</p>

<p>»Een schoone droom,&rdquo; zeide Katoeti, »die mij den tijd herinnert,
toen gij nog een jong meisje waart, en halve nachten lang
wakker kondt liggen, terwijl gij allerlei wonderlijke sprookjes
bedacht. Welke verklaring gaf de priester u?&rdquo;</p>

<p>»O, hij beloofde mij van alles,&rdquo; zeide Nefert, »en gaf mij de
verzekering, dat het voor mij bestemde geluk, na gewelddadige
stoornissen, eindelijk als het frissche groen zou ontluiken.&rdquo;</p>

<p>»En Paäker&rsquo;s vader schonk u den Neha-boom?&rdquo; vroeg Katoeti,
terwijl zij de veranda verliet, en naar buiten trad in den tuin.</p>

<p>»Mijn vader bracht hem voor u van de oostelijke grenzen
naar Thebe,&rdquo; zeide de gids, de laatste woorden van de weduwe
bevestigende.</p>

<p>»Dat is het juist wat mij zoo hartelijk verheugt,&rdquo; hernam
Nefert. »Want ik had uw vader zoo lief; hij was mij zoo dierbaar,
als ware hij mijn eigen vader geweest. Weet gij nog hoe wij
samen den vijver omzeilden, hoe de boot toen omsloeg, en gij mij
bewusteloos uit het water hebt gedragen? Nooit zal ik den blik
vergeten, waarmede de kloeke man mij aanzag, toen ik in zijne
armen weder bijkwam. Zulke verstandige en trouwhartige oogen
als hij, heeft niemand ooit gehad.&rdquo;</p>

<p>»Hij was goed en had u innig lief,&rdquo; zeide Paäker, insgelijks
de ure gedenkende, waarin hij het voor &rsquo;t eerst gewaagd had,
het schoone bewustelooze kind een kus op de lippen te drukken.</p>

<p>»Hoe verheug ik mij,&rdquo; riep Nefert, »dat de dag eindelijk gekomen
is, waarop wij te zamen over hem kunnen spreken; dat
de oude boosheid, die mijn hart zoo bezwaarde, eindelijk vergeten
is! Ik heb nu ondervonden, hoe goed gij zijt! Mijn gemoed schiet
vol, wanneer ik mij weder in mijne kindsheid verplaats en gedenk,
hoe ik al het schoone en onvergetelijke van die jaren aan u en
de uwen verschuldigd ben. Zie eens, hoe zich de hond, de groote
Descher, tegen mij aandringt. Hij wil mij toonen, dat hij mij<span class="pagenum"><a name="Page_264" id="Page_264">[264]</a></span>
nog niet vergeten heeft! Al wat uit uw huis komt wekt in mij
zulke vriendelijke herinneringen!&rdquo;</p>

<p>»Wij hadden u allen ook zoo lief,&rdquo; zeide Paäker, en zag haar
daarbij met teederheid aan.</p>

<p>»En wat zag het er mooi uit in uw tuin!&rdquo; vervolgde Nefert.
»Deze bloemen, die ge mij gebracht hebt, moeten in het water
gezet en lang bewaard worden, als een groet van de plek, waar
ik zoo gelukkig en zorgeloos spelen en droomen kon!&rdquo;</p>

<p>Bij deze woorden drukte zij hare lippen op de veelkleurige
bloemen. Doch Paäker stond op, greep hare rechterhand en
bedekte haar met vurige kussen.</p>

<p>Nefert schrikte, en trok haar hand snel terug. Hij strekte echter
zijn arm uit, om haar, terwijl zij terugweek, te omvatten. Reeds
raakte zijne bevende hand haar slanke middel aan, toen er een luid
geroep uit den tuin werd vernomen. Het was Nemoe, die de
galerij binnenvloog om te berichten, dat de prinses Bent-Anat
gekomen was. Op hetzelfde oogenblik verscheen Katoeti en
weinige oogenblikken later de lievelingsdochter van Ramses.</p>

<p>Paäker trad terug en nam afscheid, alvorens Nefert tijd had
gevonden aan hare ontroering woorden te geven. Van vreugde
dronken bereikte hij zijn wagen. Hij hield zich zeker overtuigd,
dat de vrouw van den wagenmenner hem liefhad. Zijn hart
jubelde en hij nam zich voor, de oude Hekt met goud te beloonen.
Onverwijld reed hij naar het paleis, om den stadhouder Ani
te verzoeken hem naar Syrië te laten trekken. Daar zou het
gelden: hem of Mena!.....</p>

<div class="footnotes">

<div class="footnote">
<p><a name="Footnote_218" id="Footnote_218"></a><a href="#FNanchor_218"><span class="label">218)</span></a> De voorstellingen op de gedenkteekenen leeren ons, dat reeds in het
oude Egypte, evenals bij ons, bloemruikers als teeken van vriendschap
werden gegeven.</p>
</div>

<div class="footnote">
<p><a name="Footnote_219" id="Footnote_219"></a><a href="#FNanchor_219"><span class="label">219)</span></a> Wierookboom. Zie boven, bl. <a href="#Page_226">220</a>.</p>
</div></div>

<hr class="l1" />

<p><span class="pagenum"><a name="Page_265" id="Page_265">[265]</a></span></p>


<h3><a name="II_10" id="II_10"></a>TIENDE HOOFDSTUK.</h3>

<hr class="l4" />

<p>Terwijl Nefert daar van verontwaardiging als aan den grond
genageld stond, zoodat zij geene woorden kon vinden om hare
vorstelijke vriendin te begroeten, maakte Bent-Anat met koninklijke
waardigheid aan de weduwe haar besluit kenbaar om aan
hare dochter de eereplaats op te dragen, die door den dood van
hare aanzienlijke vriendin was opengevallen. Heden nog, zoo
beval zij, moet de vrouw van Mena in het paleis haar intrek
nemen.</p>

<p>Zóo had de prinses nog nooit tot Katoeti gesproken, en het
kon de weduwe niet ontgaan, dat Bent-Anat met voordacht thans
niet sprak op den ouden vertrouwelijken toon. »Nefert,&rdquo; zeide zij
tot zichzelve, »heeft mij bij haar aangeklaagd, en zij acht mij
voortaan de vriendschap en goedheid, waarmede zij mij vroeger
bejegende, onwaardig.&rdquo;</p>

<p>Zij gevoelde zich beleedigd en verontrust tevens. Ofschoon
zij zich zeer goed bewust was van de gevaren, waarmede zij
bedreigd werd, nu de oogen van hare dochter geopend waren,
werd haar hart toch pijnlijk aangedaan door de gedachte haar
kind te zullen verliezen. De tranen die in haar oogen welden,
en de weemoed die er lag in hare bevende stem, waren daarom
oprecht gemeend, toen zij de prinses antwoordde: »Gij vordert
de betere helft van mijn leven! Doch gij hebt te bevelen en ik
te gehoorzamen.&rdquo;</p>

<p>Bent-Anat gaf trotsch een wenk met de rechterhand, als om
te bevestigen wat de weduwe had gezegd. Maar Nefert vloog
naar hare moeder toe, sloeg de armen om haar hals en weende
lang aan haar boezem. Ook in de oogen van de prinses parelden
tranen, toen Katoeti eindelijk hare dochter tot haar leidde en
nog een laatsten hartelijken kus op haar schoon voorhoofd drukte.<span class="pagenum"><a name="Page_266" id="Page_266">[266]</a></span>
Bent-Anat vatte Nefert&rsquo;s hand en liet haar niet weder los. Zij
verzocht de weduwe al de kleederen en sieraden harer dochter
ter hand te stellen aan de dienstmaagden en huisslaven, die zij
zenden zou.</p>

<p>»Vergeet toch niet de doos met gedroogde bloemen, en mijn
godenbeeldjes en de amuletten,&rdquo; vroeg Nefert. »Ook den Neha-boom,
dien oom mij schonk, zou ik gaarne hebben.&rdquo;</p>

<p>Aan hare voeten speelde haar wit katje met den op den grond
gevallen bloemruiker van Paäker. Zoodra zij het beestje opmerkte,
nam zij het op en gaf het een kus.</p>

<p>»Neem ook dat diertje mede,&rdquo; zeide de prinses. »Gij speeldet
er zoo gaarne mede.&rdquo;</p>

<p>»Neen,&rdquo; antwoordde Nefert, terwijl zij bloosde.</p>

<p>De prinses begreep haar, drukte hare hand en vroeg, terwijl
zij op Nemoe wees: »De dwerg is immers ook uw eigendom?
Zal hij u volgen?&rdquo;</p>

<p>»Ik geef hem mijne moeder ten geschenke,&rdquo; antwoordde Nefert.
Daarop liet zij door den kleine haar kleed en hare voeten kussen,
omarmde Katoeti nog eens en verliet den tuin met hare vorstelijke
vriendin.</p>

<p>Zoodra Katoeti alleen was, ijlde zij naar hare kapel, waarin de
beelden harer voorvaderen stonden, afgezonderd van die van Mena.
Half klagend, half dankend wierp zij zich neder voor het beeld
van haar gestorven echtgenoot. De scheiding was haar zeker
moeilijk gevallen, en het gemis harer dochter vervulde haar hart
met smart, doch het verloste haar tevens van een zwaren last,
die als een berg hare borst beklemde. Sedert gisteren was zij te
moede geweest als een wandelaar, die zijne schreden richt langs
de helling van een diepen afgrond, terwijl zijn vijand hem op de
hielen volgt. Weldra kreeg het gevoel van verlost te zijn van
hetgeen haar bedreigde de overhand, en onderdrukte hare moedersmart.
Het was alsof de afgronden waren aangevuld, als lag daar
voor haren voet een effen weg, dien zij slechts te bewandelen
had, om het laatste doel van haar streven te bereiken.</p>

<p>De weduwe, die anders zoo statig daarheen ging, doorliep nu
haastig en in heftige beweging de paden van den tuin, toen zij
uit de kapel was teruggekeerd. Voor de eerste maal, sedert die
ongeluksbode kwam uit het leger te velde, gelukte het haar den
stand der zaken duidelijk en klaar te overzien, en na te denken
over de maatregelen, die Ani in de naaste toekomst nemen
moest. Het slot van hare overwegingen was, dat alles goed
stond, en dat het tijdstip gekomen was, om snel en kloek te
handelen.</p>

<p>Toen de boden van de prinses verschenen, was zij kalm en
bestuurde zij met overleg het inpakken van alle voorwerpen,<span class="pagenum"><a name="Page_267" id="Page_267">[267]</a></span>
die Nefert had verlangd mede te nemen. Zoodra dit was afgeloopen,
zond zij den dwerg tot Ani met het verzoek, dat hij
haar spoedig mocht bezoeken. Doch eer Nemoe nog het erf van
Mena verlaten had, zag hij reeds de voorloopers van den stadhouder,
en daarop zijn wagen, omgeven door de trawanten, die
gewoon waren hem te volgen. Weinige oogenblikken later wandelde
Katoeti met haar vorstelijken vriend in den tuin op en
neder, vertelde hem dat Bent-Anat hare dochter had medegenomen,
en herhaalde alles, wat zij in de laatste uren overwogen en
vastgesteld had.</p>

<p>»Gij hebt met mannelijke kloekheid alles overlegd,&rdquo; zeide Ani,
»en ditmaal zult gij mij niet tevergeefs aanzetten. Ameni is bereid
te handelen en Paäker verzamelt reeds zijne strijdbare
lieden. Hij wil morgen nog het feest van het dal bijwonen, en
overmorgen trekt hij naar Syrië.&rdquo;</p>

<p>»Is hij dan bij u geweest?&rdquo; vroeg Katoeti.</p>

<p>»Uit uw huis kwam hij regelrecht naar het paleis,&rdquo; antwoordde
Ani. »Zijne wangen gloeiden. Hij is tot het uiterste besloten,
hoewel hij nog niet vermoedt, dat ik hem in mijne macht heb.&rdquo;</p>

<p>Zoo voortpratende kwamen zij aan de veranda, waar Nemoe
zich had opgehouden, die zich nu om te luisteren achter de bladplanten
had verborgen. Zij zetten zich naast elkander neer aan
Nefert&rsquo;s ontbijttafel. Ani vroeg zijne vriendin, of Nemoe haar
het geheim zijner moeder had toevertrouwd. Katoeti hield zich
van alles onkundig, en speelde de rol eener door schrik en ontzetting
aangegrepene moeder zoo bijzonder goed, toen zij de geschiedenis
van den liefdedrank vernam, dat de stadhouder haar tot
kalmte moest brengen door te verzekeren, dat de werking van
zulke dranken maar eene inbeelding was.</p>

<p>»Nu versta, nu begrijp ik mijne dochter eerst,&rdquo; zeide Katoeti
echter. »Paäker moet den drank in haren wijn hebben gegoten,
want zoodra Nefert heden morgen haar beker geledigd had, was
zij als veranderd. Zij richtte tot Paäker de teederste woorden, en
wanneer hij straks zich zoo blijmoedig ter uwer beschikking heeft
gesteld, dan deed hij dit ongetwijfeld, omdat hij zeker meent te
zijn van de liefde mijner dochter. De artsenij van de oude tooveres
heeft waarlijk gewerkt!&rdquo;</p>

<p>»Mogelijk zijn er toch wel zulke dranken,&rdquo; zeide Ani nadenkend.
»Maar zij zullen alleen de harten van jonge mannen kunnen
doen winnen. Is dit het geval, dan maakt die oude slechte
zaken, want de jeugd is op zichzelve wel in staat door hare
betoovering liefde te wekken. Ja, als ik nog zoo jong was als
Paäker! &mdash; Gij lacht om deze mijne verzuchting? Laat ik het
maar uitspreken: ik ben een zuchtend oud man! Ja, waarlijk,
een oud man, want de middag mijns levens ligt reeds achter<span class="pagenum"><a name="Page_268" id="Page_268">[268]</a></span>
mij. En toch, Katoeti, vriendin, verstandigste der vrouwen, verklaar
mij dit eene! Toen ik jong was, werd ik zeer geliefd. Ik
heb ook vele vrouwen liefgehad, maar ik beschouwde ze allen
als speelgoed; zelfs mijne vroeg gestorvene gade maakte hierop
geene uitzondering. En thans steek ik mijne hand uit naar eene
jonkvrouw, wier vader ik zou kunnen zijn, niet om mij in haar
bezit te verheugen, maar om haar dienstbaar te maken aan
mijne plannen. En nu zij mij versmaadt, gevoel ik mij zoo
verontrust, zoo zwaar als... ja, het verschilt niet veel of ik
gelijk Paäker, die een liefdedrank kocht.&rdquo;</p>

<p>»Hebt gij met Bent-Anat gesproken?&rdquo; vroeg de weduwe.</p>

<p>»Ik was zoo onnoozel,&rdquo; antwoordde Ani, »om de prinses hare
afwijzing, die zij mij door u had laten overbrengen, met eigen
mond te doen herhalen. Gij ziet het, mijn verstand heeft
geleden.&rdquo;</p>

<p>»En onder welke voorwendsels wees zij uw hand af?&rdquo; vroeg
de weduwe.</p>

<p>»Voorwendsels?&rdquo; riep Ani. »Bent-Anat en voorwendsels! Dit
moet erkend worden: deze vrouw bezit koninklijken trots en de
groote Ma<a name="FNanchor_220" id="FNanchor_220"></a><a href="#Footnote_220" class="fnanchor">220)</a> in eigen persoon is niet waarachtiger dan zij. Ik
kom er rond voor uit: tegenover haar scheen mij alles wat wij
in het schild voeren al zeer erbarmelijk! In mijne aderen vloeien
nu eenmaal vele droppels van Thotmes&rsquo; bloed, en ofschoon het
leven mij geleerd heeft den rug te krommen, zoo doet mij het
bukken toch pijn. Het blijmoedig gevoel van tevredenheid met
mijn toestand en met al mijne handelingen heb ik nooit gekend,
want ik was altijd meer dan ik zijn mocht en deed minder dan
ik had moeten doen. Om niet ten alle tijde een droefgeestig gezicht
te zetten, lachte ik maar altijd. Mijn gelaat is met niets
anders bedekt dan met de huid, waarmede mijne moeder mij ter
wereld bracht, en toch draag ik altijd een masker. Ik dien hem,
wiens heer ik meen te zijn, krachtens mijne geboorte. Ik haat
Ramses, die mij, al of niet oprecht gemeend, zijn broeder noemt,
en terwijl ik mij voordoe als bevestigde ik den grondslag zijner
heerschappij, ben ik ijverig bezig om dien te ondermijnen. Mijn
geheele bestaan is een leugen!&rdquo;</p>

<p>»Maar het zal waarheid worden,&rdquo; sprak Katoeti, »zoodra de
goden u vergunnen te worden wat gij zijt, de echte koning van
het land.&rdquo;</p>

<p>»Zonderling,&rdquo; zeide de stadhouder glimlachend. »De opperpriester
Ameni bediende zich heden bijna van dezelfde woorden.
De slimheid van priesters en vrouwen heeft veel overeenkomst;<span class="pagenum"><a name="Page_269" id="Page_269">[269]</a></span>
gij strijdt dan ook met gelijksoortige wapenen. In plaats van
zwaarden bedient gij u van woorden, in plaats van lansen gebruikt
gij strikken, die gij ons niet om het lichaam maar om de
ziel werpt.&rdquo;</p>

<p>»Wilt gij ons hiermede berispen of prijzen?&rdquo; vroeg de weduwe.
»In elk geval zijn wij niet onmachtig, en daarom bruikbare bondgenooten,
zou ik meenen.&rdquo;</p>

<p>»Dat zijt gij,&rdquo; zeide Ani, wederom lachend. »Er vloeit toch
in dit land geen traan, hetzij uit smart hetzij uit vreugde geweend,
waarvan niet ten slotte een priester of eene vrouw de
oorzaak is. In ernst, Katoeti, van tien groote gebeurtenissen
hebt gij vrouwen in negen de hand in het spel. Gij zijt de aanleiding
tot alles wat er thans wordt voorbereid. Ik wil u oprecht
belijden, dat ik voor weinige uren, niettegenstaande ons laatste
succes, mijne aanspraken op den troon zou hebben laten varen,
indien de jonkvrouw Bent-Anat in plaats van <em>neen</em>, ja had
gezegd.&rdquo;</p>

<p>»Gij wilt mij wijs maken,&rdquo; hernam Katoeti, »dat het zwakker
geslacht met een krachtiger wil is begaafd dan het sterkere. Gij
noemt ons dan in het huwelijk ook: &sbquo;de meesteressen van het
huis,&rsquo; en wanneer de ouders der burgers zwak worden, dan is het
hier te lande de gewoonte, dat niet de zonen maar de dochters
hen onderhouden. Maar wij vrouwen hebben ook onze zwakheden,
en daaronder in de eerste plaats de nieuwsgierigheid. Mag ik
vragen op welke gronden Bent-Anat u afwees?&rdquo;</p>

<p>»Gij weet zoo veel,&rdquo; antwoordde Ani, »dat gij alles wel moogt
weten. Zij vergunde mij dan haar alleen te spreken. Het was
nog vroeg en zij kwam juist uit den tempel, waar haar de oude
en zwakke eerste profeet de reinheid teruggegeven had. In al hare
jeugdige frischheid, schoon en fier trad zij mij te gemoet, sterk
en gezond als eene godin en vorstin. Mij klopte het hart in
den boezem, alsof ik nog een jongeling was, en terwijl zij mij
hare bloemen toonde, zeide ik tot mij zelven: Gij zijt gekomen
om door haar een nieuw recht op den troon te winnen, maar
stemt zij er in toe de uwe te worden, dan wil ik Ramses&rsquo;
trouwe broeder en stadhouder zijn, rust en geluk genieten aan
hare zij en door haar, eer het te laat is. Wijst zij mij af, dan
moge het noodlot worden vervuld; dan kies ik in plaats van
liefde en vrede, de worsteling om de kroon, die aan mijn huis
werd ontroofd. &mdash; Ik begon met mijn aanzoek, maar zij nam mij
het woord uit den mond, noemde mij een edel man, een waardig
minnaar...&rdquo;</p>

<p>»Doch nu kwam het <em>maar</em>,&rdquo; viel Katoeti in de rede.</p>

<p>»Het kwam,&rdquo; hernam Ani bevestigend, »en wel in den vorm
van een openhartig <em>neen</em>! Ik vroeg naar de gronden dezer weigering.<span class="pagenum"><a name="Page_270" id="Page_270">[270]</a></span>
Zij bad, dat ik mij met dit &sbquo;neen&rsquo; tevreden zou stellen.
Toen begon ik met meer kracht aan te dringen, tot zij mij in
de rede viel, en op trotschen vastbesloten toon erkende, dat zij
aan een ander boven mij de voorkeur gaf. Ik wenschte den
naam van dien gelukkige te weten. Zij weigerde dien te noemen.
Toen eerst begon mijn bloed te koken, mijn verlangen
naar haar nog grooter te worden. Toch moest ik haar verlaten,
afgewezen zonder hoop, en met een nieuw brandend gif in het
hart.&rdquo;</p>

<p>»Gij zijt ijverzuchtig,&rdquo; zeide Katoeti. »En weet gij op wien?&rdquo;</p>

<p>»Neen,&rdquo; antwoordde Ani. »Maar ik hoop het door u te weten
te komen. Wat hier in mijn binnenste woelt, weet ik geen
naam te geven. Eén ding echter weet ik, en dat is, dat ik weifelde
toen ik het paleis betrad, maar dat ik vast besloten was
toen ik het verliet. Ik storm nu voorwaarts, om niet meer op
mijne schreden terug te kunnen keeren. Van nu aan zult ge
mij niet meer behoeven voort te drijven, maar veeleer tegen te
houden. Als hadden de goden mij willen toonen, dat zij genegen
zijn mij bij te staan, vond ik bij mijne tehuiskomst den opperpriester
Ameni en den gids Paäker op mij wachten. Ameni
zal voor mij in Egypte, Paäker in Syrië handelen. Mijne zegevierend
uit Ethiopië teruggekeerde troepen, trekken morgen
vroeg in triumf Thebe binnen, als had de koning aan hun
hoofd gevochten. Zij zullen ook deelnemen aan het feest van
het dal. Later zenden wij ze in het noorderland, en leggen ze
in de vestingen, die Egypte tegen de uit het oosten komende
vijanden beschermen<a name="FNanchor_221" id="FNanchor_221"></a><a href="#Footnote_221" class="fnanchor">221)</a>, Tanis, Pelusium, Daphne, en Migdol.
Ramses verlangt, zooals gij weet, dat de onderhoorigen van de
priesters geoefend, en hem als hulptroepen nagezonden zullen
worden. Welnu, ik zend hem de helft der lijfeigenen, de andere
helft zal mij dienen bij de uitvoering mijner plannen. De bezetting
van Memphis, die Ramses geheel is toegedaan, wordt naar
Nubië gezonden, en vervangen door troepen die op mijne hand
zijn. Het volk van Thebe laat zich door de priesters leiden, en
morgen zal Ameni het toonen, wie zijn ware koning is, wie
aan den krijg een einde maken en de burgers van hunne drukkende
lasten bevrijden zal. Zij zullen zien wie den goden welgevalliger
is: de laatste nakomeling van het oude koningshuis
of een uitwas van het nieuwe. De kinderen van Ramses zullen
van het feest worden uitgesloten, want, ondanks hetgeen de
eerste profeet van Amon in Thebe gezegd heeft, verklaart Ameni<span class="pagenum"><a name="Page_271" id="Page_271">[271]</a></span>
de prinses Bent-Anat voor onrein. De jonge Rameri heeft een
misdrijf begaan, en Ameni, die nog andere grootere dingen in
den zin heeft, zal hem uit het Seti-huis verbannen. Dat werkt
op de menigte. Hoe de zaken in Syrië staan, weet gij. Ramses
heeft veel te lijden van de Cheta en de met hen verbonden
volken. De soldaten zijn bij duizenden te tellen, die dat eeuwigdurende
in &rsquo;t veld liggen moede zijn, en als het er op aankomt,
zullen zij ons aanhangen. Misschien zullen wij overwinnen,
zonder dat het tot eene worsteling komt, ten minste wanneer
Paäker zijn plicht doet. Thans is vóor alles noodig met spoed
te handelen.&rdquo;</p>

<p>»Ik herken den wikkenden en wegenden, den altijd behoedzamen
talmer niet meer,&rdquo; zeide Katoeti.</p>

<p>»Omdat voorzichtig overleg thans onvoorzichtigheid zou zijn,&rdquo;
antwoordde Ani.</p>

<p>»En wanneer nu de koning eens te vroeg bericht kreeg van
alles wat hier omgaat?&rdquo; vroeg Katoeti.</p>

<p>»Ik zeide het u reeds,&rdquo; hernam Ani. »Wij hebben onze rollen
verwisseld.&rdquo;</p>

<p>»Gij dwaalt,&rdquo; antwoordde de weduwe. »Ik dring ook thans op
handelen aan. Maar ik mag u toch wel herinneren aan een
maatregel van voorzorg, die volstrekt dient genomen te worden.
Uwe brieven alleen en geene andere mogen in de eerste weken
het leger bereiken.&rdquo;</p>

<p>»Ook hierin stemt gij met den priester overeen,&rdquo; zeide de
stadhouder lachend, »want Ameni heeft mij denzelfden raad
gegeven. Alle brieven, die de vestinglinie tusschen Pelusium
en de Schelfzee willen passeeren, zullen worden aangehouden.
Mijn schrijven alleen, waarin ik klagen wil over roovers uit de
woestijn, die onze boden overvallen, mag den koning in handen
komen.&rdquo;</p>

<p>»Wijs gehandeld!&rdquo; zeide de weduwe. »Laat ook de havens
van de Schelfzee bewaken en toezicht houden op de schrijvers.
Wanneer gij koning zijt, zult gij weten wie hunner u wel, en
wie u kwalijk gezind was.&rdquo;</p>

<p>Ani schudde ontkennend het hoofd en zeide, in antwoord op
deze laatste opmerking: »Dat zou mij in groote moeielijkheden
brengen, want wilde ik hen, die thans hun koning aanhangen,
bestraffen en de anderen verheffen, zoo zou ik de trouwe dienaars
moeten verstooten en met de ontrouwe regeeren. Gij behoeft niet
te blozen, mijne vriendin, want wij zijn van éenen bloede, en
uw belang is ook het mijne.&rdquo;</p>

<p>Katoeti greep de haar toegestoken hand en zeide: »Dat is zoo.
Ook verlang ik geen ander loon, dan het huis mijner vaderen
op nieuw te zien oprichten.&rdquo;</p>

<p><span class="pagenum"><a name="Page_272" id="Page_272">[272]</a></span></p>

<p>»Misschien zal het gelukken,&rdquo; hernam Ani, »maar voor hoe
korten tijd, wanneer niet &mdash; wanneer niet.... Denk eens na,
Katoeti, tracht eens uit te vorschen, waartoe gij de hulp van
uwe dochter kunt inroepen. &mdash; Wie is hij toch dien zij &mdash; Gij
weet wien ik bedoel. &mdash; Wien heeft Bent-Anat lief?&rdquo;</p>

<p>De weduwe verschrikte, want met eene heftigheid, die geheel
in strijd was met zijne gewone hoffelijkheid, had Ani de laatste
woorden uitgeroepen. Maar spoedig plooide haar gelaat zich
weder tot een glimlach, terwijl zij voor den stadhouder de
weinige jonge edelen optelde, die den koning niet in het leger
gevolgd maar te Thebe gebleven waren. »Zou het haar broeder
Chamoes zijn?&rdquo; vroeg zij eindelijk. »Deze is wel-is-waar in het
leger; intusschen....&rdquo;</p>

<p>Op dit oogenblik liep Nemoe, wien geen woord van het gehouden
gesprek ontgaan was, de open zaal binnen, als kwam
hij zoo juist uit den tuin, en zeide: »Vergeef mij, meesteres,
maar ik heb daar wonderlijke dingen gehoord.&rdquo;</p>

<p>»Spreek!&rdquo; zeide Katoeti met een wenk.</p>

<p>»De edele prinses Bent-Anat, de goddelijke dochter van
Ramses, moet openlijk in eene liefdesbetrekking staan met een
priester van het Seti-huis.&rdquo;</p>

<p>»Onbeschaamde!&rdquo; riep Ani, en het was of zijn toornige blik
den dwerg wilde doorboren. »Bewijs wat gij zegt, of ik laat je
de tong uit den mond halen!&rdquo;</p>

<p>»Ben ik een lasteraar en verrader van den staat, dan moogt
ge mij volgens de wet de tong laten uitsnijden,&rdquo; zei de kleine
onderworpen, hoewel met een ondeugend lachje. »Maar ditmaal
mag ik haar zeker behouden, want wat ik zeg kan ik bewijzen.
Gij weet dat Bent-Anat onrein is verklaard, omdat zij een uur
of langer in het huis van een Paraschiet vertoefde. Daar had
zij eene samenkomst met den priester. Bij eene tweede in den
Hathor-tempel van Hatasoe, werd zij overvallen door Septah,
den eersten Horoscoop van het Seti-huis.&rdquo;</p>

<p>»Wie is die priester?&rdquo; vroeg Ani, schijnbaar bedaard.</p>

<p>»Een man van lage afkomst,&rdquo; antwoordde Nemoe, »dien men
kosteloos in het Seti-huis heeft laten opvoeden, en die zich
thans als droomuitlegger en verzenmaker bekend heeft gemaakt.
Hij heet Pentaoer, en men moet erkennen, dat hij er schoon
en deftig uitziet. Hij gelijkt op een haar den overleden vader
van den gids Paäker. &mdash; Hebt gij hem wel eens gezien, mijn
vorst?&rdquo;</p>

<p>De stadhouder gaf een teeken van toestemming, fronste zijn
voorhoofd en zag naar den grond. Doch Katoeti vervolgde:</p>

<p>»Dwaze die ik ben! De dwerg heeft gelijk! Ik zag hoe hare wangen
zich kleurden, toen haar broeder de verzekering gaf, dat alle<span class="pagenum"><a name="Page_273" id="Page_273">[273]</a></span>
knapen om zijnentwil tegen Ameni zouden opstaan. Zeker, zij
denkt aan Pentaoer en aan geen ander.&rdquo;</p>

<p>»Het is goed,&rdquo; zeide Ani, »wij zullen zien!&rdquo;</p>

<p>Met deze woorden nam hij afscheid van de weduwe, die, terwijl
hij in den tuin verdween, in zichzelve prevelde: »Hij was heden
zoo beslist en zoo helder, als ik dat niet van hem gewoon
ben. Maar de ijverzucht begint hem reeds te verblinden en zal
hem weldra doen gevoelen, dat hij mijne scherpe oogen niet
missen kan.&rdquo;</p>

<p>Nemoe was den stadhouder nageloopen. Achter het vijgenboschje
riep hij hem aan en fluisterde snel, terwijl hij zich
eerbiedig boog: »Mijne moeder weet zeer veel, edele heer! De
heilige Ibis<a name="FNanchor_222" id="FNanchor_222"></a><a href="#Footnote_222" class="fnanchor">222)</a> schroomt niet het moeras te doorwaden, wanneer
zij op buit uitgaat; waarom zoudt gij ook niet eens goud in
het stof gaan zoeken? Ik weet wel hoe ge de oude ongemerkt
spreken kunt.&rdquo;</p>

<p>»Spreek op,&rdquo; bromde Ani.</p>

<p>»Werp haar voor éen dag in de gevangenis, verhoor haar en
laat haar dan loopen, met een geschenk, als zij u gediend heeft,
in het tegenovergesteld geval met een pak slagen. Maar gij zult
iets onuitsprekelijk gewichtigs vernemen, dat zij zelfs voor mij
hardnekkig verzwijgt.&rdquo;</p>

<p>»Wij zullen zien,&rdquo; antwoordde de stadhouder, wierp den
kleinen man eenige gouden ringen toe en besteeg zijn wagen.</p>

<p>In de nabijheid van zijn paleis had zich zulk eene dichte
menschenmassa verzameld, dat de stadhouder een of ander onheil
duchtte. Hij beval zijn wagenmenner de paarden wat in te
houden, en eenige soldaten van de politie, zijne voorloopers te
helpen. Doch het scheen dat eene blijde boodschap hem wachtte,
want bij de poort van het slot hoorde hij duidelijk het gejubel
der menigte, en in het voorhof van het paleis vond hij een gezantschap
uit het Seti-huis, dat hem en heel het volk op last
van Ameni het bericht kwam brengen van een groot wonder.
Want het hart van den door wilde dieren verscheurden ram van<span class="pagenum"><a name="Page_274" id="Page_274">[274]</a></span>
Amon was teruggevonden in de borst van den vromen, gestorven
profeet Roeï.</p>

<p>Ani steeg dadelijk van zijn wagen, knielde neder voor het
aangezicht der menigte, die zijn voorbeeld volgde, hief biddend
de handen omhoog en dankte de goden met luider stem. Toen
hij na eenige oogenblikken weder was opgestaan en het paleis
was binnengetreden, kwamen eenige slaven naar buiten, die op
last van Ani brood onder de menigte verdeelden.</p>

<p>»De stadhouder heeft toch eene milde hand,&rdquo; zeide een
schrijnwerker uit Thebe tot eene vrouw, die bij hem stond.
»Zie eens hoe wit dit brood is. Ik steek het bij mij en breng
het aan mijne kinderen.&rdquo;</p>

<p>»Geef mij een stukje,&rdquo; riep een naakte jongen, greep den
schrijnwerker het broodje uit de hand en liep weg, terwijl hij
zeer behendig tusschen de beenen der menschen doorsloop.</p>

<p>»Krokodillengebroed!&rdquo; schreeuwde de man, die zijn deel verloren
had. »De onbeschaamdheid dier jongens wordt met den
dag erger.&rdquo;</p>

<p>»Ze zijn hongerig,&rdquo; zeide de vrouw, om den knaap te verontschuldigen.
»Hun vaders zijn te velde en hunne moeders hebben
niet anders voor hen dan papyrus-merg en lotuskorrels&rdquo;<a name="FNanchor_223" id="FNanchor_223"></a><a href="#Footnote_223" class="fnanchor">223)</a>.</p>

<p>»&rsquo;t Moge hem goed bekomen,&rdquo; zeide de schrijnwerker. »Dringen
wij wat naar de linker zijde. Daar komt een dienaar met
nieuwe brooden.&rdquo;</p>

<p>»De stadhouder moet zich bijzonder verblijden over dit wonder,&rdquo;
zeide een schoenmaker. »Hij spaart er geen geld voor.&rdquo;</p>

<p>»Er is ook in lang niets dergelijks gebeurd,&rdquo; sprak een mandenmaker,
zich in het gesprek mengende, »en Ani verheugt het
zeker uitermate, dat juist Roeï met dat heilige hart werd begenadigd. &mdash; Gij
vraagt waarom? Domkop, die ge zijt! Hatasoe
is Ani&rsquo;s grootmoeder.&rdquo;</p>

<p>»En Roeï was profeet in den Hatasoe-tempel,&rdquo; zeide de
schrijnwerker.</p>

<p>»De priesters aan de overzijde zijn aanhangers van het oude
koningshuis,&rdquo; verzekerde een bakker. »Dat weet ik.&rdquo;</p>

<p>»Alsof dat een geheim was!&rdquo; zeide de schoenmaker. »De oude
tijden waren ook beter dan de tegenwoordige. De krijg verslindt
alles, en zeer fatsoenlijke lieden loopen nu barrevoets, omdat
zij het leder niet betalen kunnen. Met den buit ziet het er ook
mager uit sedert het laatste jaar. Ramses is een groot krijgsheld
en een zoon van Ra, maar wat vermag hij zonder de
goden, wien het thans in Thebe niet meer schijnt te bevallen?
Waarom anders zoekt het heilige hart van den ram zich eene<span class="pagenum"><a name="Page_275" id="Page_275">[275]</a></span>
nieuwe woning in de Nekropolis, en wel in de borst van een
aanhanger van het oude....&rdquo;</p>

<p>»Houd je mond,&rdquo; waarschuwde de mandenmaker, »daar komt
de politie-wacht.&rdquo;</p>

<p>»Ik moet ook aan mijn werk,&rdquo; zeide de bakker, »want ik heb
voor het feest van morgen mijne handen vol.&rdquo;</p>

<p>»Ik ook,&rdquo; zuchtte de schoenmaker, »want wie kan den koning
der goden barrevoets in de Nekropolis volgen?&rdquo;</p>

<p>»Gij zult mooi geld verdienen,&rdquo; hernam de mandenmaker.</p>

<p>»Het zou nog al wat zijn,&rdquo; antwoordde de schoenmaker, »als
men beter hulp had; maar de gezellen zijn allen in den krijg.
Men moet zich behelpen met onhandige jongens. En dan die
vrouwen! De mijne heeft zich voor de processie een nieuw kleed
aangeschaft, en voor de kinderen, zelfs voor de kleine, halsbanden
gekocht. Men eert wel gaarne zijne dooden, en zij vergelden
het ons ook dikwijls door hun bijstand, maar wat die offers mij
kosten is niet te zeggen. Nog meer dan de helft van mijne
verdienste gaat daarmee heen.&rdquo;</p>

<p>»In mijne eerste droefheid over mijne overledene vrouw,&rdquo;
zeide de bakker, »heb ik mij verbonden elke nieuwe maan een
kleiner en elk jaar een grooter offer te brengen. De priesters
schelden niets kwijt van eene gelofte, en de tijden worden steeds
slechter. Bovendien is de afgestorvene mij kwalijk gezind, en
even ondankbaar als bij haar leven. Want verschijnt ze mij in
den droom, dan heeft zij geen goed woord voor mij en kwelt
mij als altijd.&rdquo;</p>

<p>»Zij is thans een lichtende en alwetende geest,&rdquo; zeide de
vrouw van den mandenmaker, »en ge zijt haar zeker ontrouw
geweest. De verheerlijkten weten alles wat op aarde gebeurt
en gebeurd is.&rdquo;</p>

<p>De bakker kreeg toevallig eene hoestbui, doch de schoenmaker
riep: »Bij Anubis, den heer der onderwereld, ik wensch vóor
mijn oudje te sterven, want wanneer zij bij Osiris te weten komt
wat ik hier op aarde al zoo gedaan heb, en zij in staat zal zijn
zich in elke gedaante te veranderen, waarin zij maar wil, dan
verschijnt ze mij zeker elken nacht, om mij als kreeft te knijpen,
of als eene zware nachtmerrie mij te benauwen.&rdquo;</p>

<p>»Als gij &rsquo;t eerst sterft,&rdquo; hernam de vrouw, »dan komt zij toch
later bij je in de onderwereld, waar zij je ook zal doorzien.&rdquo;</p>

<p>»Dat is minder gevaarlijk,&rdquo; sprak de schoenmaker lachend,
»want dan ben ik zelf een verheerlijkte, en ligt ook haar verleden
voor mij open. Dat zal ook wel zoo voortreffelijk niet zijn. En
werpt ze mij met den schoen, dan werp ik haar met de leest.&rdquo;</p>

<p>»Kom mede naar huis,&rdquo; zeide de mandenmakersvrouw, terwijl
zij haar man met zich voorttrok. »Ge hoort hier niets goeds.&rdquo;</p>

<p><span class="pagenum"><a name="Page_276" id="Page_276">[276]</a></span></p>

<p>De omstanders lachten, doch de bakker sprak: »Het is meer
dan tijd om heen te gaan; ik moet in de Nekropolis zijn vóor
het donker wordt, en mijne tafel laten opslaan voor het feest
van morgen. Mijne waren staan dicht bij den smallen ingang
van het dal. Breng je kleinen maar bij mij, schoenmaker, dan
zal ik ze wat zoetigheid geven. &mdash; Vaart gij met mij naar de
overzijde?&rdquo;</p>

<p>»Mijn jongere broeder,&rdquo; antwoordde de schoenmaker, »is reeds
met de waren aan den overkant. We hebben nog werk voor
onze klanten in Thebe, en nu sta ik hier mijn tijd te verbabbelen! &mdash; Zoudt
ge denken dat het wonderhart van den heiligen
ram morgen vertoond zal worden?&rdquo;</p>

<p>»Wel zeker,&rdquo; zeide de bakker. »Vaarwel! Daar zijn mijne
kisten.&rdquo;</p>

<div class="footnotes">

<div class="footnote">
<p><a name="Footnote_220" id="Footnote_220"></a><a href="#FNanchor_220"><span class="label">220)</span></a> De godin der waarheid.</p>
</div>

<div class="footnote">
<p><a name="Footnote_221" id="Footnote_221"></a><a href="#FNanchor_221"><span class="label">221)</span></a> Over de vestinglinie, die Egypte moest verdedigen tegen de invallen
der Aziaten, is breedvoerig gehandeld in mijn boek: <cite>Aegypten und
die Bücher Mose</cite>. Bd. II, s, 78 ff.</p>
</div>

<div class="footnote">
<p><a name="Footnote_222" id="Footnote_222"></a><a href="#FNanchor_222"><span class="label">222)</span></a> De Ibis religiosa, thans uit Egypte verdwenen. Er waren twee
soorten van dit aan Toth geheiligde dier, waarvan men op vele plaatsen
mummiën heeft gevonden. Volgens Aelianus toonde men in Hermopolis
een onsterfelijken Ibis. &bdquo;De Ibis,&rdquo; zegt Plutarchus (Isis en Osiris c. 75)
&bdquo;verdelgt de giftige kruipende dieren, en heeft het eerst getoond, hoe men
door middel van inwendige reiniging kranken kan genezen, daar men
zag dat hij door inspuiting (met den snavel) zichzelf reinigde. De meest
nauwgezette onder de priesters, scheppen het reinigend wijwater daarwaar
de Ibis gedronken heeft, want hij drinkt nooit ongezond of vergiftigd
water, noch zoekt daarin zijn voedsel&rdquo; enz.</p>
</div>

<div class="footnote">
<p><a name="Footnote_223" id="Footnote_223"></a><a href="#FNanchor_223"><span class="label">223)</span></a> Zie Dl. I, bl. <a href="#Page_151">145</a>.</p>
</div></div>

<hr class="l1" />

<p><span class="pagenum"><a name="Page_277" id="Page_277">[277]</a></span></p>


<h3><a name="II_11" id="II_11"></a>ELFDE HOOFDSTUK.</h3>

<hr class="l4" />

<p>Tegelijk met den bakker lieten honderde lieden, ondanks het
vergevorderde uur, zich naar de Nekropolis overzetten. Het was
hun geoorloofd daar, onder het oog der veiligheidsbeambten, in
den nacht, die aan het feest voorafging, te vertoeven. Zij toch
moesten de tafels voor hunne handelsartikelen en de schutdaken
daarboven in gereedheid brengen, hunne waren uitstallen en hunne
tenten opslaan. Want zoodra de zon zich den volgenden morgen
zou vertoonen, was alle handelsverkeer op den heiligen stroom
verboden, en mochten slechts feestbarken en zulke booten van
Thebe afvaren, die de bedevaartgangers voor de groote processie,
mannen, vrouwen en kinderen, burgers en vreemdelingen naar
gindschen oever hadden over te voeren.</p>

<p>In de zalen en laboratoriën van het Seti-huis was insgelijks
meer drukte dan gewoonlijk. De heiligverklaring van het wonderhart
had de toebereidselen tot het feest voor korten tijd
afgebroken. Thans werden weder hier de koren geoefend, daar
de repetitie gehouden van de vertooning, die op het heilige
meer<a name="FNanchor_224" id="FNanchor_224"></a><a href="#Footnote_224" class="fnanchor">224)</a> zou worden uitgevoerd, ginds de godenbeelden afgestoft
en bekleed<a name="FNanchor_225" id="FNanchor_225"></a><a href="#Footnote_225" class="fnanchor">225)</a>, en de kleuren der heilige emblemen verfrischt.<span class="pagenum"><a name="Page_278" id="Page_278">[278]</a></span>
Sommigen waren bezig met de pantherhuiden en verdere kleedingstukken
van het priesterlijk ornaat te luchten en in orde te
brengen, anderen poetsten de schepters, wierookpannen en overige
koperen gereedschappen, nog anderen tooiden de feestbark op<a name="FNanchor_226" id="FNanchor_226"></a><a href="#Footnote_226" class="fnanchor">226)</a>,
die bij de processie moest worden rondgedragen. De jongere kweekelingen
vlochten, onder toezicht van de tempelhoveniers, in het
heilige bosch van het Seti-huis guirlanden en kransen, om de
landingsplaats, de sphinxen, den tempel en de godenbeelden te
versieren. Aan de met koper beslagene masten<a name="FNanchor_227" id="FNanchor_227"></a><a href="#Footnote_227" class="fnanchor">227)</a> vóor de pylonen
werden de vanen geheschen, en purperkleurige zeilen gespannen
over het midden van het groote voorhof, om straks de brandende
zonnestralen te weren.</p>

<p>Richtte men den blik naar eene der nevenpoorten, dan kon
men den opzichter der offergaven opmerken, die reeds nu het
vee, het koren en de vruchten in ontvangst nam. Dit was de
schatting, die op het feest van het dal, door burgers uit alle deelen
des lands aan het Seti-huis werd gebracht. Schrijvers die
alles wat werd afgeleverd aanteekenden, Neokoren die de gaven
aannamen, en lijfeigenen, die voor den landbouw werden gebruikt,
stonden den priester bij dit werk ter zijde.</p>

<p>Ameni was nu eens bij de zangers, dan weder bij de wonderdoeners,
die voor het volk verrassende gedaanteverwisselingen
moesten vertoonen. Pas had hij zijne bevelen gegeven aan de
Neokoren, die den troon en de zetels voor den stadhouder, de
gezanten van de andere priestercollegiën des lands<a name="FNanchor_228" id="FNanchor_228"></a><a href="#Footnote_228" class="fnanchor">228)</a> en de profeten
van Thebe opsloegen, of hij begaf zich weder naar de priesters,
die de reukwerken in orde brachten, en naar de dienaars, die
de duizende lampen voor den feestnacht gereed maakten en
ophingen. Kortom, hij was overal, hier een woord van goedkeuring
sprekende, daar de tragen wat aanzettende. Toen hij overtuigd
was dat alles goed ging, beval hij een der heilige vaders Pentaoer
te roepen.</p>

<p>De jonge priester had zich, na afscheid genomen te hebben
van Rameri, den uit het Seti-huis verbannen zoon van Ramses,
met zijn vriend Nebsecht in diens studeerkamer teruggetrokken.
De arts liep onrustig tusschen zijne flesschen en kooien op en
neer. In koortsachtige spanning nu eens een bundel planten met
den voet wegschoppende, dan weder met zijn vuist op de tafel
slaande, vertelde hij Pentaoer, terwijl zijne anders stijve ledematen<span class="pagenum"><a name="Page_279" id="Page_279">[279]</a></span>
in heftige beweging waren, in welk een toestand hij zijn
studeervertrek bij zijne terugkomst had gevonden. Zijne lievelingsvogels
waren verhongerd; zijne slangen hadden zich weten vrij
te maken; ook zijn aap was, misschien wel uit angst voor de
gevaarlijke dieren, losgebroken.</p>

<p>»Dat beest, dat monster!&rdquo; riep hij toornig, »heeft de potten
met kevers omgeworpen, de kist met het meel, dat ik mijne vogels
en wormen te eten geef, opengemaakt en zich daarin rondgewenteld.
Het heeft mijne messen, naalden, tangen, mijne stiften,
cirkels en rietpennen het venster uitgeworpen. Toen ik de kamer
inkwam, zat hij zoo wit als een Ethiopische slaaf die dag
en nacht den molen draait, daarboven op de kast. Hij hield de
rol, die mijne aanteekeningen bevat over den bouw van het
dierlijk lichaam, de resultaten van jarenlange studiën, in zijne
voorpooten, en zat er met zijn scheeven kop ernstig in te kijken.
Ik wil hem het geschrift afnemen, ja wel: hij springt met de rol
het venster uit, zet zich neer op den rand van den put, plukt
en bijt daar woedend den papyrus in flarden. Ik spring hem na,
maar hij kruipt in den emmer, trekt aan den ketting, en laat
zich, terwijl hij mij spottend aangrijnst, in den put naar beneden.
Ik trek hem naar boven, maar hij springt met de rest
van mijn geschrift er weer in.&rdquo;</p>

<p>»Is het arme beest verdronken?&rdquo; vroeg Pentaoer.</p>

<p>»Ik heb hem met den emmer er weer uitgevischt en in de zon
te drogen gelegd. Maar het hielp niet; hij had ook allerlei artsenijen
gedronken en is heden middag gestorven. Mijne aanteekeningen
zijn ook verloren. Veel heb ik nog overgehouden, maar
over het geheel kan ik toch weer van voren aan beginnen. Gij
ziet het, de apen hebben het zoowel als de wijzen op mijne
studiën voorzien. Daar in de lade ligt het beest!&rdquo;</p>

<p>Pentaoer had bij het verhaal van zijn vriend eerst gelachen,
en toen zijn verlies betreurd. Thans vroeg hij met eenige bezorgdheid:
»Ligt het dier dáar? Gij vergeet toch niet, dat het in den
tempel van Toth bij de boekerij verpleegd moest worden? Het
behoorde tot de heilige soort van hondskop-apen<a name="FNanchor_229" id="FNanchor_229"></a><a href="#Footnote_229" class="fnanchor">229)</a> en alle goede
kenteekenen werden er aan gevonden. De bibliothecaris heeft het
u toevertrouwd om zijn ziek oog te genezen.&rdquo;</p>
<p><span class="pagenum"><a name="Page_280" id="Page_280">[280]</a></span></p>
<p>»Nu, dat is weer gezond geworden,&rdquo; antwoordde Nebsecht losweg.</p>

<p>»Maar zij zullen het lijk ongeschonden van u verlangen, om
het te balsemen,&rdquo; hernam Pentaoer.</p>

<p>»Zullen zij?&rdquo; prevelde Nebsecht, en hij zag daarbij zijn vriend
aan als een knaap, van wien men een appel terugvraagt, dien
hij sedert lang heeft opgegeten.</p>

<p>»Ge hebt zeker weer wat heel fraais uitgevoerd!&rdquo; riep Pentaoer,
met een vriendelijke bedreiging.</p>

<p>De arts knikte en zeide: »Ik heb het beest geopend en zijn
hart onderzocht.&rdquo;</p>

<p>»Gij zijt toch op harten verzot, als waart gij een behaagziek
meisje!&rdquo; riep de dichter. »Wat is er toch van het menschenhart
geworden, dat de oude Paraschiet u zou bezorgen?&rdquo;</p>

<p>Nebsecht vertelde nu zonder terughouding, wat Warda&rsquo;s grootvader
voor hem had gedaan; dat hij het hart van een mensch
had onderzocht maar daarin niets gevonden, wat ook niet in
het hart van een dier te vinden was. »Maar ik moet het zien
werken in samenhang met de overige organen van een mensch,&rdquo;
riep hij opgewekt, »en mijn besluit staat vast. Ik verlaat het
Seti-huis, en zal de Kolchyten vragen mij in hun gild op te
nemen. Als het niet anders zijn kan, verricht ik aanvankelijk
den dienst der laagste Paraschieten.&rdquo;</p>

<p>Pentaoer deed den arts opmerken, welk een slechten ruil hij
zou doen, en zeide eindelijk, toen Nebsecht hem met vuur
tegensprak: »Dat opensnijden van harten keur ik af. Gij zelf
zegt dat gij er niets door geleerd hebt. Keurt gij het goed, schoon,
of ook maar nuttig op zichzelf?&rdquo;</p>

<p>»Wat geef ik er om,&rdquo; antwoordde Nebsecht, »of dat wat ik
onderzoek goed of slecht, schoon of leelijk, nuttig of ijdel schijnt.
Ik wil weten hoe het is, verder niets!&rdquo;</p>

<p>»Alzoo uit bloote nieuwsgierigheid,&rdquo; riep Pentaoer, »wilt gij
de zaligheid van duizenden in gevaar brengen, het ellendigste
handwerk bij de hand nemen, en deze edele werkplaats verlaten,
waar wij streven naar verlichting, naar inwendige loutering en
waarheid!&rdquo;</p>

<p>De natuuronderzoeker kon een spottend lachje niet bedwingen.</p>

<p>Maar nu zwollen ook van verontwaardiging de aderen op het
voorhoofd van Pentaoer, en dreigend klonk zijn stem, toen hij,
vroeg: »Gelooft gij waarlijk, dat uwe vingers en oogen de waarheid
hebben gevonden, waarnaar edele geesten sedert duizende
jaren zoeken, met inspanning van al hunne krachten? Met uw
onverstandig wroeten in het stof daalt gij af tot den zinnelijken
mensch, en hoe zekerder gij meent de waarheid gegrepen te
hebben, des te meer zijt gij het schandelijk slachtoffer van uwe
ellendige dwaling!&rdquo;</p>

<p><span class="pagenum"><a name="Page_281" id="Page_281">[281]</a></span></p>

<p>»Zoudt gij denken dat, indien ik meende werkelijk de waarheid
te bezitten, ik nog naar haar zoeken zou?&rdquo; vroeg Nebsecht.
»Hoe rijker ik word in ervaring en in wetenschap, des te dieper
gevoel ik, wat er aan ons kunnen en weten ontbreekt.&rdquo;</p>

<p>»Dat klinkt zeer bescheiden,&rdquo; hernam de dichter, »doch ik
weet maar al te wel, hoe uw onderzoek u er toe brengt, de
waarde er van te overschatten. Alles wat gij met uwe oogen zien
en met uwe vingers tasten kunt, schijnt u boven allen twijfel
verheven, en met een voornaam glimlachje noemt gij in uw hart
alles onwaar, wat met uwe ervaring in strijd is. Maar uwe ervaringen
reiken niet verder dan de zinnelijke wereld, en gij vergeet
dat er dingen zijn, die tot een ander gebied behooren.&rdquo;</p>

<p>»Van deze dingen draag ik geen kennis,&rdquo; antwoordde Nebsecht
bedaard.</p>

<p>»Wij ingewijden,&rdquo; vervolgde de dichter, »schenken ook daaraan
onze opmerkzaamheid. Voor eeuwen zijn er onder ons volk reeds
vermoedens uitgesproken over hun wezen en hunne werkzaamheid;
ontelbare geslachten hebben die vermoedens getoetst, goedgekeurd,
en ze ons als geloofsartikelen nagelaten. Al ons weten
is gebrekkig: toch vermogen bevoorrechte profeten een blik in
de toekomst te slaan; toch worden aan vele stervelingen magische
krachten verleend. Dat is echter in strijd met de wetten van de
stoffelijke wereld, die gij alleen wilt erkennen, en laat zich nochtans
zoo gemakkelijk verklaren, wanneer wij eene hoogere orde
van zaken aannemen. Gods geest leeft zoowel in ons als in de
natuur. De zinnelijke mensch kan het niet verder brengen dan
tot het alledaagsche weten, maar bij de profeten werkt de goddelijke
eigenschap van het weten onvermengd; zij bezitten de
alwetendheid. De wonderdoener heeft bij de uitvoering van zijne
bovennatuurlijke werken niet alleen over menschelijke krachten
te beschikken, maar ook over de geheel onbeperkte goddelijke
kracht, dat is de almacht.&rdquo;</p>

<p>»Loop heen met uwe profeten en wonderen!&rdquo; riep de arts.</p>

<p>»Ik dacht,&rdquo; antwoordde Pentaoer, »dat toch ook de orde in
de natuur, die gij niet loochent, u dagelijks de heerlijkste wonderen
doet aanschouwen. Ja, de Eenige wijkt van tijd tot tijd
opzettelijk van de gewone orde der dingen af, ten einde dat deel
van zijn wezen, hetwelk wij onze ziel noemen, op het verheven
geheel te richten, waartoe zij behoort. Heden weder hebt gij
gezien, hoe het hart van den heiligen ram....&rdquo;</p>

<p>»Maar man!&rdquo; viel Nebsecht zijn vriend opeens in de rede.
»Het heilige hart is niet anders dan het armzalige hart van een
hamel, dat een beschonken soldaat voor eene kleine som heeft
gekocht van een vetweider, en dat bij eene onreine op het erf geslacht
is. Een gevloekte Paraschiet stak het in de borst van Roeï<span class="pagenum"><a name="Page_282" id="Page_282">[282]</a></span>
en...en.&rdquo; Bij deze woorden trok hij de lade open, wierp den
dooden aap en eenige kleedingstukken op den grond, en haalde
eindelijk een albasten schaaltje te voorschijn, dat hij den dichter
voorhield &mdash; »en de spieren in deze zoutoplossing, dat orgaan
hier, heeft eens in de borst van den profeet Roeï geklopt. Mijn
hamelhart zullen zij morgen in processie ronddragen! &mdash; Ik zou
het u wel dadelijk verteld hebben, indien ik mijzelven niet het
stilzwijgen had opgelegd, terwille van dien ouden man, en dan...
Maar man! man, wat scheelt er aan?&rdquo;</p>

<p>Pentaoer had zich van zijn vriend afgewend, bedekte zijn
aangezicht met beide handen, en steunde, als ware hij overvallen
door hevige hoofdpijn.</p>

<p>Nebsecht begon te begrijpen, wat er in den dichter omging.
Hij naderde hem als een kind, hetwelk zijne moeder iets wil
afsmeeken, dat het eigenlijk niet vragen mag. Aarzelend bleef
hij achter hem staan, en waagde het niet hem aan te spreken.
Zoo verliepen er eenige oogenblikken.</p>

<p>Plotseling verhief Pentaoer zich in zijn volle lengte, strekte
de handen hemelwaarts en riep: »Gij Eenige, al laat gij in den
zomernacht ook sterren van den hemel vallen, zoo houdt toch
uwe eeuwige onveranderlijke wet, in schoone harmonie, de nimmer
rustenden<a name="FNanchor_230" id="FNanchor_230"></a><a href="#Footnote_230" class="fnanchor">230)</a> in hunne banen. Gij heldere geest, die de
wereld vervult, die u in mij openbaart als ik een afschuw gevoel
van de leugen, werk in mij voort, wanneer ik denk als
Licht, wanneer ik handel als Goedheid, wanneer ik spreek als
Waarheid, &mdash; ja steeds als Waarheid!&rdquo;</p>

<p>De dichter ontboezemde deze woorden uit innige overtuiging.
Nebsecht hoorde ze aan, als waren het de toonen uit een verre
schoone wereld. Liefderijk naderde hij den vriend en bood hem
de hand. Pentaoer greep haar aan, drukte haar stevig en zeide:
»Dat was een bange worsteling! Gij weet niet wat Ameni voor
mij geweest is, en nu, nu....&rdquo;</p>

<p>Hij had nog niet uitgesproken, toen voetstappen werden gehoord,
die de kamer van den arts naderden. Een jong priester
kwam de vrienden roepen, om terstond te verschijnen in de vergaderzaal
der ingewijden. Een oogenblik later betraden beiden
de door lampen helder verlichte zaal, waar de zitting werd gehouden.
Geen van de leidslieden uit het Seti-huis ontbrak. Ameni
zat aan eene langwerpige tafel op een hoogen troon. Aan zijne
rechterhand had Gagaboe, de tweede, aan zijne linker- de derde
profeet des tempels plaats genomen. De hoofden der afzonderlijke
priesterklassen, en onder hen de eerste der Horoscopen, waren
insgelijks aan de tafel gezeten, terwijl de overige priesters,<span class="pagenum"><a name="Page_283" id="Page_283">[283]</a></span>
allen in hunne sneeuwwitte linnen kleederen, zich in een grooten
dubbelen halven cirkel hadden geschaard, in welks midden zich
het beeld verhief van de godin der waarheid en gerechtigheid.
Achter Ameni&rsquo;s troon stond de bontgeschilderde gestalte van Toth
met den ibis-kop, den god die de maat en de orde der dingen bewaarde,
die met wijze redenen de goden zoowel als de menschen
raad gaf, en de wetenschappen en kunsten beschermde. In eene
nis aan het uiterste einde van de zaal kon men de trias der goden
van Thebe opmerken, tot wie Ramses I en zijn zoon Seti, de grondvester
dezer inrichting, met offers naderden. De priesters waren
streng volgens hunne waardigheid en den tijd hunner opneming
in het mysterie geordend. Pentaoer zat geheel onderaan.</p>

<p>Tot hiertoe hadden de eigenlijke beraadslagingen in deze vergadering
nog geen aanvang genomen, want Ameni vroeg slechts,
luisterde naar de antwoorden en gaf bevelen met betrekking tot
het feest, dat den volgenden dag gevierd zou worden. Alles scheen
goed te zijn voorbereid en geordend, zoodat men verwachten
mocht, dat de plechtige feestviering zonder stoornis zou afloopen.
De heilige schrijvers klaagden alleen over de schrale ontvangst
van offervee, daar de boeren gebukt gingen onder zware krijgslasten.
Zij betreurden ook, dat aan de processie ditmaal de
elementen zouden ontbreken, die daaraan den grootsten luister
plegen bij te zetten, namelijk de koning en zijne familie.</p>

<p>Deze laatste omstandigheid wekte het ongenoegen van eenige
priesters. Zij waren van oordeel, dat het zeer bedenkelijk was,
de beide kinderen van Ramses, die in Thebe vertoefden, van de
deelneming aan de feestviering uit te sluiten.</p>

<p>Toen Ameni dit hoorde, stond hij op. »Wij hebben,&rdquo; zeide hij,
»den knaap Rameri uit dit huis moeten verbannen, en Bent-Anat
voor onrein verklaard. Al hebben de meer toegevende bestuurders
van den Amon-tempel te Thebe haar ook vrijgesproken,
zoo mag zij voor rein gehouden worden aan de overzijde, waar
men enkel denkt aan het leven, maar niet hier. Want op ons
rust de taak de zielen op den dood voor te bereiden. De stadhouder,
de kleinzoon van den grooten koning dien men onttroond
heeft, zal bij de processie verschijnen in al den glans van zijn
hoogen rang. Ik zie, mijne vrienden, dat ge u hierover verbaast!
Weet voor heden slechts dit éene. Groote dingen worden voorbereid,
en het kan gebeuren, dat weldra eene nieuwe, lieflijk
schijnende zon des vredes zal opgaan over ons door den krijg
verarmd volk. &mdash; Er gebeuren wonderen en ik aanschouwde in
den droom een vrome, die zich gemakkelijk laat leiden, op den
troon van den vertegenwoordiger van Ra op aarde. Hij luisterde
naar onze stem; hij gaf ons wat ons toekomt; hij bracht onze
naar het leger gezondene onderhoorigen op onze akkers terug;<span class="pagenum"><a name="Page_284" id="Page_284">[284]</a></span>
hij wierp de altaren der buitenlandsche goden omver en verjoeg
onreine vreemdelingen van onzen heiligen bodem.&rdquo;</p>

<p>»Gij zinspeelt op den stadhouder Ani!&rdquo; riep de eerste der
Horoscopen.</p>

<p>Er ontstond eene levendige beweging in de vergadering. Ameni
ging echter voort: »Misschien was de persoon, dien ik in den
droom zag, hem niet ongelijk. In elk geval is dit zeker: hij had
de trekken van den echten en rechtmatigen afstammeling van Ra,
dien Roeï aanhing, in wiens borst het heilige hart van den ram
een toevlucht zocht. Morgen zal dit onderpand der goddelijke genade
den volke getoond worden, en nog een ander wonder zal het
worden kenbaar gemaakt. Hoort en looft de beschikkingen van
den Allerhoogste. Een uur geleden kreeg ik het bericht, dat onder
de kudden van Ani te Hermonthis een nieuwe Apis is ontdekt,
dragende al de heilige teekenen.&rdquo;</p>

<p>Andermaal ontstond er eene groote beroering onder de luisterende
schare. Ameni liet aan de uitingen van verrassing onder
de priesters den vrijen loop. Eindelijk sprak hij: »Gaan wij
thans over tot het afdoen van de laatste vraag! Aan den priester
Pentaoer, hier tegenwoordig, werd het ambt van feestredenaar
opgedragen. Hij heeft zwaar misdreven, doch ik meen dat
wij hem eerst na het feest mogen verhooren, en hem de vereerende
vervulling van dezen plicht niet mogen ontzeggen, gedachtig
aan zijne reine bedoelingen. Deelt gij mijn wensch? Verheft
niemand zijn stem hiertegen? &mdash; Treed dan vooruit, gij jongste
van allen, wien deze heilige vereeniging zulk eene groote taak
toevertrouwt!&rdquo;</p>

<p>Pentaoer stond op en plaatste zich eerst vóor Ameni, ten
einde op diens verlangen een schets te ontwerpen, in breede en
scherpe omtrekken, van hetgeen hij tot het volk en de aanzienlijken
dacht te spreken. De vergadering, en zelfs zijne tegenstanders,
luisterden naar hem met welgevallen. Ook Ameni prees
hem en zeide daarop: »Ik mis maar éen onderwerp, waarbij
gij langer moet stilstaan en dat gij met bijzondere warmte moet
behandelen. Ik bedoel het wonder, dat heden ons zoo getroffen
heeft. Het komt er op aan te toonen, dat de goden het heilige
hart....&rdquo;</p>

<p>»Veroorloof mij,&rdquo; viel Pentaoer den opperpriester in de rede,
en zag hem ernstig in zijne doordringende, nog kort geleden
door hemzelve bezongene oogen. »Veroorloof mij u dringend te
verzoeken, mij niet tot verkondiger van het nieuwe wonder te
verkiezen.&rdquo;</p>

<p>Op het gelaat van al de hier verzamelde ingewijden was verbazing
te lezen. Menigeen zag eerst zijne buren, dan den dichter,
eindelijk Ameni vragend aan. De laatste kende Pentaoer en wist<span class="pagenum"><a name="Page_285" id="Page_285">[285]</a></span>
dat geen luim van het oogenblik maar ernstige overwegingen hem
hadden moeten doen weigeren. Was het niet geweest alsof zijne
heldere stem aarzelend, ja met tegenzin de woorden: »het nieuwe
wonder&rdquo; had uitgesproken? Hij twijfelde derhalve aan de echtheid
van het goddelijk teeken!</p>

<p>De profeet nam Pentaoer bedaard en onderzoekend met zijne
oogen op, en zeide toen: »Gij hebt gelijk, mijn vriend. Alvorens
het oordeel over u is uitgesproken, en gij weder voor ons staat
in dezelfde reinheid, die wij bij u zoo hoog waardeeren, is uw
mond niet waardig het goddelijk wonder den volke te verkondigen.
Tast diep in uwe eigene ziel, en toon den vromen het afschuwelijke
van het kwade, wijst hun ook den door u thans te
betreden weg van reiniging des harten. Ik zelf zal het wonder
verkondigen.&rdquo;</p>

<p>Dit besluit van den meester werd door de in &rsquo;t wit gekleeden
met blijdschap begroet. Ameni drukte den een dit, den ander dat
nog eens op het hart. Na allen een onbepaald stilzwijgen over
het verhandelde, inzonderheid over den meegedeelden droom te
hebben bevolen, sloot hij deze bijeenkomst. Alleen den ouden
Gagaboe en Pentaoer verzocht hij te blijven.</p>

<p>Zoodra zij alleen waren vroeg Ameni den dichter: »Waarom
hebt gij geweigerd aan het volk het wonder te verkondigen, dat
alle priesters uit de Nekropolis met vreugde vervult?&rdquo;</p>

<p>»Omdat gij mij geleerd hebt,&rdquo; antwoordde de dichter, »dat
waarheid de hoogste trap is, die men bereiken kan, en dat er
geen hoogere is.&rdquo;</p>

<p>»Dit leer ik u andermaal in deze ure,&rdquo; hernam Ameni. »En
daar gij deze leer belijdt, zoo vraag ik u, in den naam van de
lichtdochter van Ra: twijfelt gij aan de echtheid van het wonder,
dat tastbaar duidelijk voor onze oogen is geschied?&rdquo;</p>

<p>»Ja, ik twijfel,&rdquo; antwoordde Pentaoer.</p>

<p>»Blijf volharden op den hoogen trap der waarheid,&rdquo; ging Ameni
voort, »en zeg ons verder, opdat ook wij het weten mogen, welke
bedenkingen u beletten te gelooven.&rdquo;</p>

<p>»Ik weet,&rdquo; antwoordde de dichter, somber vóor zich ziende,
»dat het hart, aan hetwelk de menigte goddelijke eer zal bewijzen,
waarvoor zelfs ingewijden zich nederbuigen, als ware het
een tempel voor de ziel van Ra, gescheurd is uit de bloedende
borst van een gemeen stuk vee, en dat het heimelijk in de kanopen
is gelegd, die de ingewanden van den profeet Roeï bevatten.&rdquo;</p>

<p>Ameni deed van schrik eene schrede achterwaarts, en Gagaboe
riep: »Wie heeft dat gezegd? Wie kan dat bewijzen? &rsquo;t Is of
men oud moet worden, om van dag tot dag schrikkelijker dingen
te hooren!&rdquo;</p>

<p><span class="pagenum"><a name="Page_286" id="Page_286">[286]</a></span></p>

<p>»Ik weet het,&rdquo; zeide Pentaoer op stelligen toon, »maar ik
moet den naam verzwijgen van hem, die het mij heeft medegedeeld.&rdquo;</p>

<p>»Dan gelooven wij dat gij dwaalt, en dat een bedrieger den draak
met u stak,&rdquo; zeide Ameni. »Wij zullen onderzoeken, wie zulk
een leugen uitstrooit, en hem niet ongestraft laten! Het is zondig
de stem der godheid te hoonen, en ieder die gewillig zijn oor
leent aan de leugen, is ver van de waarheid. Heilig, ja driemaal
heilig, verblinde dwaas, is het hart, dat ik morgen met deze handen
aan het volk denk te toonen, en waarvoor ook gij u, zij &rsquo;t
niet gewillig, dan toch gedwongen zult nederwerpen, aanbiddende
in het stof. Ga nu heen en overdenk de woorden waarmede
gij morgen de zielen van het volk zult stichten. &mdash; Weet
nog dit: Ook de waarheid heeft verschillende trappen, en hare
gestalte is even menigvuldig als die der godheid. Gelijk de zon
zich niet voortbeweegt langs eene effen baan en een rechten weg;
gelijk ook de sterren gebogene paden bewandelen, die wij vergelijken
met de kronkelingen van de slang Mehen<a name="FNanchor_231" id="FNanchor_231"></a><a href="#Footnote_231" class="fnanchor">231)</a>; zoo staat
het den uitverkorenen, die ruimte en tijd overzien en aan wie
het te beurt viel over het lot der menschen te mogen beschikken, &mdash; dien
uitverkorenen staat het vrij, zelfs wordt hun geboden langs
kronkelende wegen te wandelen, om een hooger doel te doen
zegevieren. Gij verstaat die wegen niet, en in uwe onnoozelheid
meent gij, dat zij ver afwijken van de paden der waarheid. Gij
ziet het heden alleen, maar wij zien ook de toekomst, en wat
wij u als waarheid aanbieden, dat hebt gij te gelooven! Vergeet
ook vooral niet: de leugen bevlekt, maar de twijfel vermoordt
de ziel!&rdquo;</p>

<p>Ameni had met groote gemoedsbeweging gesproken. Toen
Pentaoer zich zwijgend verwijderd had, en hij met Gagaboe alleen
was, riep hij uit: »Waar moet het nu heen? Wie bezoedelt
toch den reinen kinderlijken zin van dezen hoogbegenadigden
jongeling?&rdquo;</p>

<p>»Hij bederft zichzelven,&rdquo; zeide Gagaboe. »Hij schuift de oude<span class="pagenum"><a name="Page_287" id="Page_287">[287]</a></span>
wet op zij, daar hij voelt, dat er eene nieuwe wet in zijn scheppenden
geest is ontwaakt!&rdquo;</p>

<p>»Doch wetten,&rdquo; hernam Ameni, »ontstaan vanzelf en groeien
als schaduwrijke wouden; er is nooit iemand, die ze maakt! Ik
had den dichter lief, maar ik moet hem toch inbinden, anders
wast hij als de hooggezwollen Nijl, die de dammen doorbreekt.
En wat hij daar zegt van het wonder....&rdquo;</p>

<p>»Hebt gij daar aanleiding toe gegeven?&rdquo; vroeg Gagaboe.</p>

<p>»Bij den Eenen, neen!&rdquo; zeide Ameni.</p>

<p>»Doch Pentaoer is waarheidlievend, en geneigd te gelooven,&rdquo;
hernam de oude bedenkelijk.</p>

<p>»Ik begrijp het,&rdquo; hernam Ameni. »Wat hij zeide zal geschied
zijn. Doch wie heeft het gedaan, en hem in deze misdaad
ingewijd?&rdquo;</p>

<p>Beide priesters zagen nadenkend vóor zich. Ameni brak het
eerst het stilzwijgen af, zeggende: »Pentaoer trad met Nebsecht
hier binnen, en beiden zijn boezemvrienden. Waar was de arts,
terwijl ik in Thebe vertoefde?&rdquo;</p>

<p>»Hij verpleegde het door Bent-Anat verwonde kind van den
Paraschiet Pinem, en bleef daar drie dagen lang,&rdquo; antwoordde
Gagaboe.</p>

<p>»En het was Pinem,&rdquo; sprak de opperpriester, »die de borst
van Roeï geopend heeft. Nu weet ik wie Pentaoer&rsquo;s geloof aan
het wankelen heeft gebracht. Het was die wroetende stamelaar.
Hij zal het mij boeten. &mdash; Denken wij nu aan het feest van
morgen, maar overmorgen neem ik dien zonderlingen kwant in
&rsquo;t verhoor, en ik zal onverbiddelijk streng zijn!&rdquo;</p>

<p>»Laat ons liever den natuuronderzoeker rustig verhooren,&rdquo;
zeide Gagaboe. »Hij is een sieraad van onzen tempel, want hij
doorgrondt vele dingen, en is een man van buitengewone
bekwaamheid.&rdquo;</p>

<p>»Dat alles kunnen wij overwegen na het feest,&rdquo; viel Ameni den
ouden profeet in de rede. »Er is nu nog veel gereed te maken.&rdquo;</p>

<p>»En later nog meer te overleggen,&rdquo; hernam Gagaboe. »Wij
zijn een gevaarlijken weg ingeslagen. Gij weet het, ik blijf een
stormlooper, niettegenstaande ik, wat mijne jaren betreft een
grijsaard ben. Helaas, ik was nooit te schroomvallig! Maar
Ramses is een geweldig man en mijn plicht gebiedt mij u te
vragen: Verleidt uw haat u niet tot een al te haastig en al te
onvoorzichtig optreden tegen den koning?&rdquo;</p>

<p>»Ik gevoel geen haat tegen Ramses,&rdquo; antwoordde Ameni ernstig.
»Als hij de kroon niet droeg, zou ik hem kunnen liefhebben.
Ik ken hem alsof ik zijn broeder was, en weet in hem
alles wat groot is te waardeeren, wat meer zegt: ik wil gaarne
erkennen, dat hem niets ontsiert wat klein moet heeten. Als ik<span class="pagenum"><a name="Page_288" id="Page_288">[288]</a></span>
niet wist hoe sterk hij was, zouden wij hem wel met geringe
middelen kunnen doen vallen! Doch gij weet zoo goed als ik,
dat hij onze vijand is. Niet de uwe noch de mijne persoonlijk,
ook niet van onzen goden, maar de vijand van de door hunne
oudheid eerwaardige inzettingen, naar welke dit volk en dit land
bestuurd moeten worden. Daarom is hij inzonderheid de vijand
van hen, wier levensroeping is de heilige leer van den voortijd
te verdedigen, en een vorst den weg te wijzen; van de
priesterschap bedoel ik, die ik leiden moet en voor welker rechten
ik kamp met alle geestelijke middelen. Bij deze worsteling
bekleeden, zooals gij weet, volgens onze geheime wet, de goden
alles met den glans van het reine licht der waarheid, ook wat
anders als leugen, verraad en arglistig doemwaardig schijnt.
Gelijk de arts het mes en het vuur gebruikt om kranken te genezen,
zoo mogen wij onze toevlucht nemen tot schrikkelijke
maatregelen om het geheel te redden wanneer het bedreigd wordt.
Gij ziet mij thans strijden met elk wapen, dat mij ten dienste
staat, want blijven wij rustig afwachten, zoo zullen wij weldra
van leiders der staatkundige aangelegendheden tot slaven des
konings vernederd worden.&rdquo;</p>

<p>Gagaboe gaf een teeken van instemming. Ameni vervolgde
echter met klimmende warmte, sprekende in rhytmische volzinnen,
waarin hij de bevelen der godheid placht te verkondigen,
zoo vaak hij uit het Allerheiligste kwam: »Gij waart mijn meester,
ik acht u zeer hoog, daarom moogt gij nu alles vernemen,
wat mij beweegt en vast doet besluiten, den vreeslijken kamp
te aanvaarden. Dit huis zoo gij weet, was voor mij gelijk ook
voor Ramses de kweekplaats, en het was wijs van Seti dat hij
hier zijnen zoon met andere knapen liet leeren. Slechts de
kroonprins en ik wij wonnen de prijzen, in werken en spelen.
Wel was hij mijn meester in vlugge bevatting, in stoute gedachten;
mijn nauwgezetheid was grooter en dieper mijn denken.
Vaak spotte hij met mijn moeitevol streven; doch mij scheen zijn
schittrend vermogen slechts ijdele begoochling te zijn. Ik werd
een gewijde, maar hij stuurde het roer van den staat met zijn
vader; ten laatste alleen, toen Seti niet meer was. Wij werden
ouder, maar onveranderd bleef steeds de diepste grond van ons
wezen. Hij stormde naar buiten tot heerlijke daden! volken bij
volken wierp hij ter aarde; en door de stroomen bloeds zijner
burgers verhief hij den glans van d&rsquo; Egyptischen naam tot
duizelingwekkende hoogte.</p>

<p>»Ik sleet mijn leven in ijverig werken, ik leerde de jeugd en
bewaakte de inzetting, die het samenwonen der menschen regelt
en het volk met de godheid verbindt. Met ijver doorzocht ik de
schriften der oudheid, en menig heerlijk woord heb ik van haar<span class="pagenum"><a name="Page_289" id="Page_289">[289]</a></span>
wijzen vernomen. &rsquo;k Vergeleek met elkander &rsquo;t verleden en &rsquo;t
heden. Wat waren de priesters? Hoe zijn ze geworden tot dat
wat ze zijn? Wat toch, zoo wij er niet waren, wat werd dan
Egypte? Geen wetenschap bloeit er, geen kunst, geen vermogen,
die wij niet verwierven, bedachten en kweekten. Wij kroonden
de vorsten, wij noemden ze goden en leerden het volk ze als
goden dienen. Want de menigte zoekt een hand die haar leidt,
waarvoor zij kan beven, als voor de vuist van het overmachtige
noodlot. Gaarne dienden wij den god op zijn troon, die als de Eene
naar eeuwige wetten, naar <em>onze</em> wet gebood en heerschte. Uit ons
midden koos hij zijn raadsliên, wat tot heil is voor &rsquo;t land dat
deden wij hem weten. Hij hoorde ons gewillig aan en voerde het
uit. De oude koningen waren de handen, wij, de priesters, wij
waren het hoofd. En nu, mijn vader! Wat zijn wij geworden?
Wij worden gebruikt om het volk bij het geloof te bewaren. Want
als het ophield de goden te eeren, hoe zou &rsquo;t zich dan voor den
pharao buigen? Veel waagde Seti, en meer nog zijn zoon,
daarom begeerden zij beiden de hulpe des hemels. Een vrome is
Ramses, hij offert vlijtig en mint het gebed. Voor hem zijn wij
onmisbaar als wierookvat-slingeraars en hecatomben-slachters, als
die voor hem bidden en zijn droomen verklaren, maar zijn raadslieden
zijn wij niet meer. Mijn Osirische vader, een waardiger
opperpriester dan ik, bad den zijnen, op last van den grooten raad
der profeten, hij zou het vermetele plan laten varen, door een
bevaarbaar kanaal de noordelijke zee te verbinden met de
onreine golven der Schelfzee. Den Aziaten alleen komt zulk
een werk ten goede<a name="FNanchor_232" id="FNanchor_232"></a><a href="#Footnote_232" class="fnanchor">232)</a>. Doch Seti sloeg onzen raad in den wind<a name="FNanchor_233" id="FNanchor_233"></a><a href="#Footnote_233" class="fnanchor">233)</a>.
Wij wilden &rsquo;s lands oude verdeeling bewaren, doch Ramses
voerde de nieuwe in, tot schade der priesters. Wij waarschuwden
voor nieuwe bloedige oorlogen, en de koning trok weder en
weder te velde. Wij bezitten de oude geheiligde brieven, die
onze boeren van krijgsdienst ontslaan; gij weet het hoe hij ze
laatdunkend verscheurde. Sinds oude tijden mag niemand in
dit land voor vreemde goden tempels bouwen, en Ramses
begunstigt de zonen der vreemden, en bouwt in &rsquo;t Noorderland
niet alleen, maar ook in het oude eerwaardige Memphis
en hier in het vreemden-kwartier in Thebe, altaren en statige<span class="pagenum"><a name="Page_290" id="Page_290">[290]</a></span>
heiligdommen voor de bloedige leugengoden<a name="FNanchor_234" id="FNanchor_234"></a><a href="#Footnote_234" class="fnanchor">234)</a> van &rsquo;t oosten.&rdquo;</p>

<p>»Gij spreekt als een ziener,&rdquo; riep de oude Gagaboe. »En wat
gij zegt is in alle opzichten waar! Wij heeten nog priesters, maar
zelden wordt onze raad gevraagd. &sbquo;Gij hebt de menschen in eene
andere wereld een heerlijke toekomst te bereiden&rsquo;, heeft Ramses
gezegd, &sbquo;maar hun lot op aarde bestuur ik alleen&rsquo;!&rdquo;</p>

<p>»Zoo sprak hij,&rdquo; ging Ameni voort. »En al had hij niet anders
gezegd dan dát, hij zou reeds daardoor zijn geoordeeld! Hij en
zijn huis zijn onzen rechten vijandig, en vijanden mee, van dit
ons edel land. Behoef ik u te zeggen, wat pharao&rsquo;s stamboom is?
Eens noemden wij de van &rsquo;t oosten komende scharen, die ons
vaderland als sprinkhaan-zwermen overvielen, die het hebben
uitgemergeld en gekneveld, &sbquo;pestplagen en roovers&rsquo;. Tot deze behoorden
Ramses&rsquo; vaderen. Toen Ani&rsquo;s vaderen de Hyksos verdreven,
verkreeg de dappere familie van &rsquo;t stamhoofd, wier nazaat
thans Egypte regeert, het voorrecht aan den Nijl te verblijven.
Zij diende in het leger, zij trad op den voorgrond, en eindelijk
gelukte het den eersten Ramses de troepen voor zich te winnen,
en het oude, in ketterijen verwarde geslacht der echte zonen
van Ra van den troon te berooven. Ongaarne erken ik &rsquo;t: de
rechtgeloovige priesters &mdash; uw grootvader was onder hen, en de
mijne &mdash; ondersteunden den koenen roover der kroon, die de oude
leer trouwhartig aanhing. Niet minder dan honderd voorzaten
van mijn huis en niet minder van &rsquo;t uwe en vele andere priestergeslachten,
zijn hier aan den heiligen Nijl gestorven. Van Ramses&rsquo;
vaderen kennen wij er slechts tien, en wij weten van dezen,
dat zij behoorden tot uitlandschen stam, tot de bende der Amoe!
Als alle Semieten, zoo is ook hij. Zij houden van zwerven en
noemen ons &sbquo;ploegers&rsquo;<a name="FNanchor_235" id="FNanchor_235"></a><a href="#Footnote_235" class="fnanchor">235)</a>, bespottend de wijze afgemeten orde,
waarin wij, den zwarten bodem bebouwend, in nuttigen arbeid
des geestes en des lichaams, den langen dood te gemoet gaan.
Zij dwalen rond om buit te behalen, en stuwen het zeeschip
door ziltige wateren, en kennen geen vast en dierbaar tehuis.
Waar winst is te halen, daar strijken zij neder; is er niets
meer voor hen te rooven, dan slaan zij elders hun woning weer
op. Zoo nu was Seti, zoo is ook Ramses! Een jaar verblijven
zij wel in Thebe, maar trekken dan weg, de grenzen over
ten oorlog. Zich vroom te onderwerpen, naar den raad te
vernemen der wijze vermaners, zij verstaan &rsquo;t niet en zullen &rsquo;t<span class="pagenum"><a name="Page_291" id="Page_291">[291]</a></span>
nooit leeren. Gelijk de vaders zoo zijn ook de kinderen! Denk
aan de vermetele daad van Bent-Anat. Pharao, zeide ik, stelt de
vreemden op prijs. Hebt gij bedacht wat dat wel beteekent? Ons
doel is naar &rsquo;t hoogere en edele te streven; wij hebben ons aan
de banden der zinnen ontworsteld tot verzorgers der zielen. Ook
de armste leeft veilig, beschermd door de wetten, en door ons
neemt hij deel aan de gaven des geestes. Heerlijke schatten van
kunst en van kennis worden door ons den rijken geboden. Zie
nu naar den vreemdeling! Nomadenzwermen, in armzalige tenten,
doortrekken in &rsquo;t oost en &rsquo;t west de woestijn. In &rsquo;t zuiden bidt
een verdierlijkt gepeupel tot vederschachten en ellendige goden,
die zij slaan, als &rsquo;t geluk hun ontbreekt. In het noorden vindt
men geordende staten; maar wat zij aan kunst en aan kennis
bezitten, dat danken zij ons voor het meeste; en altijd nog bloeden
op hun altaren, als afgrijselijke offers, de lijken van menschen.
Slechts afval van &rsquo;t goede, die schenkt ons de vreemdeling, dus
is het verstandig zich van hem te keeren, dies is hij ook bij onze
goden gehaat. En Ramses, de koning, is vreemdeling, door zijn
bloed en zijn neiging, zijn hart en zijn aanschijn. Zijn geest vliegt
al verder, dit land is voor hem te bekrompen. Hoe vlug ook zijn
geest zij, wat waarachtig hem goed is zal hij nimmer begrijpen.
Hij luistert naar raad niet, hij benadeelt Egypte; dus zeg ik:
naar beneden met hem van den troon!&rdquo;</p>

<p>»Naar beneden met hem!&rdquo; herhaalde Gagaboe in geestdrift.</p>

<p>Ameni reikte den grijsaard zijne van opgewondenheid bevende
hand, en ging kalmer voort: »De stadhouder Ani is van vaders
en moeders zijde een echte zoon van het land. Ik ken hem door
en door, en weet dat hij wel is waar verstandig maar angstvallig
voorzichtig is, en dat hij ons in ons voormalig, ons rechtmatig
toekomend erfdeel weder herstellen zal. Hier valt de keus
niet zwaar. Ik heb gekozen en ben gewoon door te zetten, wat
ik eens begonnen ben. Gij weet nu alles en zult mij helpen!&rdquo;</p>

<p>»Met lijf en ziel!&rdquo; riep Gagaboe.</p>

<p>»Versterk dan ook de harten onzer medepriesters,&rdquo; zeide Ameni,
afscheid nemende. »Ieder ingewijde mag vermoeden wat er eigenlijk
gebeurt, maar het mag volstrekt niet uitgesproken worden.&rdquo;</p>

<div class="footnotes">

<div class="footnote">
<p><a name="Footnote_224" id="Footnote_224"></a><a href="#FNanchor_224"><span class="label">224)</span></a> Aan elken tempel was een heilig meer verbonden. Herodotus (II 171)
spreekt van de voorstellingen, die op het heilig meer van Neith te Saïs,
bij nacht werden gegeven. &bdquo;Men noemt ze mysteriën,&rdquo; zegt hij, &bdquo;maar
ofschoon ik er veel van weet, zwijg ik daarover uit eerbied.&rdquo; Men stelde
er de mythe van Isis, Osiris en Seth-Typhon voor. &mdash; Vgl. Ebers, <cite>Eene
Egyptische koningsdochter</cite>, B. III.</p>
</div>

<div class="footnote">
<p><a name="Footnote_225" id="Footnote_225"></a><a href="#FNanchor_225"><span class="label">225)</span></a> De Stolisten moesten de godenbeelden bekleeden, en bij eenige reliefs
worden nog de haken gevonden, waaraan de kleedingstukken werden
bevestigd. Het uit- en aankleeden dier godenbeelden moest bij de godsdienstoefening
volgens eene vastgestelde orde geschieden. De door A.
Mariëtte uitgegeven opschriften in de zeven sanctuariën van Abydus, zijn
voor deze handelingen, die allen eene bepaalde beteekenis hadden, bijzonder
leerrijk.</p>
</div>

<div class="footnote">
<p><a name="Footnote_226" id="Footnote_226"></a><a href="#FNanchor_226"><span class="label">226)</span></a> De &bdquo;Sam-bark&rdquo; geheeten, volgens de voorstellingen, die men nog zien
kan in de overblijfselen van het Seti-huis, of den tempel van Qoernah.</p>
</div>

<div class="footnote">
<p><a name="Footnote_227" id="Footnote_227"></a><a href="#FNanchor_227"><span class="label">227)</span></a> Zie boven bl. <a href="#Page_222">216</a>.</p>
</div>

<div class="footnote">
<p><a name="Footnote_228" id="Footnote_228"></a><a href="#FNanchor_228"><span class="label">228)</span></a> De opschriften in den zuilengang aan de oostzijde van den tempel
van Qoernah doen ons zien, dat zelfs uit den Delta, feestboden naar het
Seti-huis werden gezonden.</p>
</div>

<div class="footnote">
<p><a name="Footnote_229" id="Footnote_229"></a><a href="#FNanchor_229"><span class="label">229)</span></a> De hondskop-apen (cynocephali) waren geheiligd aan Toth-Hermes, den
maangod. Men heeft van dit dier te Thebe en bij het oude Hermopolis
mummiën gevonden. Dikwijls werden er treffende afbeeldingen gemaakt
van zulke hondskop-apen, die met schijnbaren ernst in een boek verdiept
zijn. Ook is er een groot aantal beelden van dit beest gevonden. In het
bibliotheekvertrek van den Isis-tempel te Philae is op den linkerwand
een relief-beeld van een cynocephalus aangebracht, dat bijzonder goed
is uitgevallen.</p>
</div>

<div class="footnote">
<p><a name="Footnote_230" id="Footnote_230"></a><a href="#FNanchor_230"><span class="label">230)</span></a> Zoo worden de planeten genoemd in de heilige teksten.</p>
</div>

<div class="footnote">
<p><a name="Footnote_231" id="Footnote_231"></a><a href="#FNanchor_231"><span class="label">231)</span></a> De slang Mehen, met hare golvende kronkelingen, die dikwijls voorkomt
in de teksten &bdquo;van hetgeen zich in de diepte (onderwereld) bevindt,&rdquo;
stelt symbolisch de kronkelingen voor, die de zon op haar weg bij nacht
door de onderwereld heeft af te leggen. Slangvormige mythologische figuren
hebben even dikwijls eene gunstige als eene vijandige beteekenis. In elken
tempel werden heilige slangen onderhouden. In Thebe zijn slangenmummiën
gevonden en wel van de vipera cetastes. Plutarchus (Isis en Osiris c. 74)
zegt, dat de slang voor heilig werd gehouden, omdat zij niet veroudert, en
zich zonder ledematen al schuifelend gemakkelijk kon voortbewegen op
eene wijze als de sterren.</p>
</div>

<div class="footnote">
<p><a name="Footnote_232" id="Footnote_232"></a><a href="#FNanchor_232"><span class="label">232)</span></a> De havens aan de Schelf- of Roode zee waren in handen van
Phoeniciërs, die van hier naar het zuiden zeilden om de reukwerken uit
Arabië en de schatten van Ophir te halen.</p>
</div>

<div class="footnote">
<p><a name="Footnote_233" id="Footnote_233"></a><a href="#FNanchor_233"><span class="label">233)</span></a> Koning Necho begon ook een Suez-kanaal aan te leggen, maar hij
voltooide het niet, omdat, volgens Herodotus II 58, het orakel hem verkondigde,
dat de vreemdelingen alleen voordeel van de onderneming
zouden trekken.</p>
</div>

<div class="footnote">
<p><a name="Footnote_234" id="Footnote_234"></a><a href="#FNanchor_234"><span class="label">234)</span></a> Door de Egyptenaars werden de menschenoffers, zooals er nog in
later tijd door de Phoeniciërs aan Moloch werden gebracht, afgeschaft.</p>
</div>

<div class="footnote">
<p><a name="Footnote_235" id="Footnote_235"></a><a href="#FNanchor_235"><span class="label">235)</span></a> De Bedoeïenen noemen thans nog de landbouwende bevolking van
Egypte met minachting Fellah, meerv. Fellahin, of ploegers.</p>
</div></div>

<hr class="l1" />

<p><span class="pagenum"><a name="Page_292" id="Page_292">[292]</a></span></p>


<h3><a name="II_12" id="II_12"></a>TWAALFDE HOOFDSTUK.</h3>

<hr class="l4" />

<p>De zon was op den negen en twintigsten morgen van de
tweede maand der overstrooming<a name="FNanchor_236" id="FNanchor_236"></a><a href="#Footnote_236" class="fnanchor">236)</a> reeds opgegaan, en de burgers
en burgeressen, de grijsaards en de kinderen, de vrijen en
de slaven in Thebe brachten het opgaand daggesternte hunne
hulde, onder de leiding der priesters, voor de poorten van den
tempel, waartoe het door hen bewoonde kwartier van de stad
behoorde. De inwoners van Thebe stonden in familie-groepen
bijeen voor de pylonen, wachtende op den optocht der priesters.
Zij wilden zich daarbij aansluiten om zoo te trekken naar den
grooten rijkstempel en van dezen uit met de feestbarken den
stroom over te steken naar de Nekropolis.</p>

<p>Heden, op het feest van het dal, werd Amon, de groote god
van Thebe, in plechtstatigen optocht overgebracht naar de doodenstad,
ten einde daar, zooals de priesters zeiden, te offeren
voor zijne ouders in de andere wereld<a name="FNanchor_237" id="FNanchor_237"></a><a href="#Footnote_237" class="fnanchor">237)</a>. Zijn tocht ging naar
het westen, en gelijk daar het stoffelijk overschot der menschen
rust vond in de graven, zoo waren daar ook de millioenen zonnen
verdwenen, waarop dagelijks een nieuwe gevolgd was, weder
uit den nacht verrijzende. Het verjongde licht, zeiden de priesters,
vergeet het uitgebluschte niet, waaruit het geworden is; het
brengt als Amon daaraan zijne hulde, om de vromen te herinneren,
dat zij de afgestorvenen niet mogen vergeten, waaraan zij<span class="pagenum"><a name="Page_293" id="Page_293">[293]</a></span>
hun leven hadden te danken. »Breng offers,&rdquo; zoo luidde eene
godsdienstige spreuk, »aan uw vader en uwe moeder, die in het
dal der graven rusten, want dit is den goden welgevallig, die
deze gaven willen aannemen, als waren ze aan henzelven gebracht.
Bezoek uwe ontslapenen dikwijls, opdat uw zoon voor u
moge doen, wat gij voor hen doet&rdquo;<a name="FNanchor_238" id="FNanchor_238"></a><a href="#Footnote_238" class="fnanchor">238)</a>.</p>

<p>Het feest van het dal was een doodenfeest, maar het droeg
geen somber karakter; het werd niet met gejammer en weeklachten
gevierd. Het was integendeel een vroolijk feest, gewijd
aan de liefdevolle nagedachtenis van de zoodanigen, die men
ook na den dood nog bleef liefhebben. Men verhief het geluk
dier gezaligden en herdacht hen vriendschappelijk, terwijl men,
gezellig in de grafkapel of vóor hunne groeve gezeten, offers
bracht en maaltijd hield. Ouders en kinderen sloten zich bij
elkander aan. De huisslaven volgden hen met voorraad van
spijzen en fakkels, om het donkere graf te verlichten, of ze
ook te ontsteken, wanneer men laat in den nacht huiswaarts
keerde. Ook de armste had reeds een dag te voren gezorgd
voor een plaatsje op een der groote schuiten, die de bedevaartgangers
den stroom moesten overzetten. De barken der aanzienlijken
lagen schitterend getooid aan den oever gereed, wachtende
op de eigenaars met hun gevolg. De kinderen hadden
&rsquo;s nachts van het heilige feestschip van Amon gedroomd; want
de moeders hadden hen verteld, dat dit vaartuig in pracht
weinig onderdeed voor de heerlijkheid der gouden zonneschuit,
waarin de zonnegod met zijn gevolg den oceaan des hemels
bevoer.</p>

<p>Reeds wemelde het van priesters op de oevertrappen van den
rijkstempel, van burgers op de kade en van booten op den
vloed. Reeds overstemden de ruischende tonen der feestmuziek
het gejoel der volksmenigte, waaronder de een den ander te
midden van stofwolken verdrong, om de barken en booten te bereiken.
Reeds waren alle huizen en hutten van Thebe ontvolkt,
en zag men in gespannen verwachting het oogenblik te gemoet,
waarop de godheid uit de tempelpoort te voorschijn zou treden.
Maar nog altijd ontbraken de leden der koninklijke familie, die
anders op dezen dag gewoon waren te voet naar den grooten
tempel van Amon te gaan. Onder de menigte vroeg de een den
ander, waarom Bent-Anat, de schoone dochter van Ramses,
zoo lang uitbleef, en het opbreken van de processie deed vertragen.</p>
<p><span class="pagenum"><a name="Page_294" id="Page_294">[294]</a></span></p>
<p>Reeds hieven de priesters hunne gezangen aan achter de tempelmuren,
die het volk verhinderden de veelkleurig beschilderde
voorhoven te zien. Reeds had de stadhouder met een luisterrijk
gevolg het heiligdom betreden. Reeds werden de deuren van
het feestgebouw geopend en vertoonden zich de enkel met een
schort gekleede knapen, die voor de godheid op den weg bloemen
moesten strooien. Reeds verkondigden de wierookgeuren, dat
Amon naderde &mdash; maar nog altijd vertoonde de dochter van
Ramses zich niet.</p>

<p>Allerlei geruchten werden verbreid, waaronder zeer onzinnige.
Dit stond in elk geval vast, en werd ook tot teleurstelling van
het volk door de tempeldienaars bevestigd: de prinses nam geen
deel aan de processie; Bent-Anat was uitgesloten van het feest
van het dal. Zij stond met haar broeder Rameri en de vrouw
van Mena op het balkon van haar vaderlijk paleis, uitziende
naar den stroom en het naderen der godheid. Gisteren morgen
had de oude opperpriester van Amon te Thebe, Bek-en-Choensoe,
haar de reinheid teruggegeven, maar aan den avond was hij haar
komen melden, dat Ameni haar verbood de Nekropolis te betreden,
zoolang de goden van het westen haar voor het misdrevene
geene vergeving hadden geschonken. Terwijl zij nog in den
staat van onreinheid verkeerde, had zij den Hatasoe-tempel betreden
en dien bevlekt, en Bek-en-Choensoe moest toestemmen,
dat de overste van de doodenstad in zijn recht was, wanneer
hij het gebied van het westen voor haar sloot. Bent-Anat had
toen Ani&rsquo;s hulp ingeroepen, maar ofschoon de stadhouder haar
zijn tusschenkomst beloofde, zoo kwam hij toch laat in den
avond tot haar, om haar mede te deelen, dat Ameni onvermurwbaar
bleef, ook zelfs voor zijne bede. De stadhouder had
haar hierover zijn leedwezen betuigd, maar tevens den raad gegeven,
elke aanleiding tot openbare ergernis te vermijden, de
eerwaarde gestrengheid van Ameni niet te trotseeren en zich
niet op het feest te laten zien. Terzelfder ure had vrouwe Katoeti
den dwerg Nemoe tot hare dochter gezonden, om deze uit
te noodigen met haar aan den optocht deel te nemen, en in het
voorvaderlijk graf te offeren. Doch Nefert had haar doen antwoorden,
dat zij van hare meesteres en vriendin niet konde of
wilde scheiden.</p>

<p>Bent-Anat had aan de voornaamste personen van hare hofhouding
vergunning gegeven om het feest mede te vieren, en
hun verzocht harer bij deze schoone plechtigheid te willen gedenken.
Toen zij van het balkon het volk zag samenstroomen,
en de booten wemelden op den stroom, ging zij in haar vertrek
terug. Zij riep Rameri tot zich, die in woede losbrak over de
onbeschaamdheid van Ameni, vatte zijne beide handen en zeide:<span class="pagenum"><a name="Page_295" id="Page_295">[295]</a></span>
»Wij hebben beiden misdreven, broeder! Laten wij de gevolgen
van onze schuld geduldig dragen, en handelen alsof onze vader
bij ons was.&rdquo;</p>

<p>»Hij zou den overmoedigen priester het panthervel van de
schouders scheuren,&rdquo; riep de prins, »wanneer deze het waagde
in zijne tegenwoordigheid u zoo te vernederen.&rdquo; En bij deze
woorden rolden tranen van boosheid langs zijne jeugdige wangen.</p>

<p>»Wees nu niet langer toornig,&rdquo; antwoordde Bent-Anat. »Gij
waart nog klein, toen vader voor de laatste maal aan dit feest
deelnam.&rdquo;</p>

<p>»O, ik herinner mij dien morgen zeer goed,&rdquo; riep Rameri,
»en ik zal dien nooit vergeten.&rdquo;</p>

<p>»Ik dacht het wel,&rdquo; zeide Bent-Anat. &mdash; »Blijf gerust, Nefert;
gij zijt immers nu mijne zuster! Hoor! het was op een heerlijken
morgen. Wij, kinderen, waren feestelijk uitgedost verzameld
in de groote zaal des konings. Toen liet hij ons roepen in deze
vertrekken, die onze moeder bewoond had. Weinige maanden geleden
was zij gestorven. Hij nam ons een voor een bij de hand
en zeide aan elk, dat hij hem alles vergaf wat hij misdreven
had, mits hij er ernstig berouw over had, en drukte ieder een
kus op het voorhoofd. Toen wenkte hij ons tot zich, en zeide zoo
bescheiden, alsof hij een onzer was, en niet de geduchte koning:
&sbquo;Misschien heb ik ook iemand uwer onrecht gedaan, of hem niet
volledig recht laten wedervaren. Ik ben mij daarvan niet bewust,
maar als het gebeurd is, dan doet het mij leed!&rsquo; &mdash; Toen vlogen
wij allen naar hem toe, want ieder wilde hem kussen. Hij
weerde ons echter lachend af en zeide: &sbquo;Van een ding heeft
ieder van u een gelijk deel genoten, gelijk gij wel weet; ik bedoel
de liefde uws vaders. Nu zie ik dat gij mij weder wilt
geven, wat ik u schonk.&rsquo; &mdash; Hij herinnerde ons daarop onze
overledene moeder en zeide, dat ook de hartelijkste vader niet
in staat was het gemis eener moeder te vergoeden. Toen hing
hij ons een schoon tafereel op van de zelfverloochenende liefde,
waarmede de afgestorvene zich geheel aan ons had gewijd, en
noodigde ons uit aan hare rustplaats met hem te bidden en te
offeren. Dáar moesten wij beloven harer waardig te leven, niet
enkel in het groote, maar ook in het kleine. Want juist dat
kleine vormde het leven, gelijk de uren den dag en het jaar. &mdash; Wij
grooteren drukten toen elkander de handen, en nooit ben ik
zeker beter geweest dan in die ure, en aan het graf mijner
moeder!&rdquo;</p>

<p>Nefert sloeg hare oogen op, waarin tranen blonken, en zeide:
»Als men zulk een vader heeft, moet het gemakkelijk vallen
goed te blijven.&rdquo;</p>

<p>»Heeft uw moeder ook niet altijd aan den morgen van dezen<span class="pagenum"><a name="Page_296" id="Page_296">[296]</a></span>
feestdag goede woorden in uw hart gelegd?&rdquo; vroeg Bent-Anat.</p>

<p>Nefert bloosde en zeide: »Het werd altijd laat met ons toilet,
en dan moesten wij ons haasten, om ter rechter tijd in den
tempel te komen.&rdquo;</p>

<p>»Kom, laat mij dan heden uwe moeder zijn!&rdquo; sprak Bent-Anat.
»En ook de uwe, Rameri. Weet gij ook nog, hoe vader
aan de hofbeambten en dienaars vergeving schonk, en hoe hij hun
zoowel als ons op het hart drukte, op dien dag elke opwelling
van toorn in onze borst te onderdrukken? &sbquo;Bij dit feest,&rsquo; zeide
hij, &sbquo;behoort niet enkel een rein kleed, maar ook een onbevlekt
hart.&rsquo; Derhalve, broeder, geen boos woord meer over Ameni, wien
zijn wet waarschijnlijk tot zulke eene gestrengheid dwingt. Onze
vader zal dit alles vernemen en richten. Het hart is mij zoo vol,
als moest het overvloeien. Kom, Nefert, geef mij een kus, en ook
gij, broeder! Ik ga thans in mijne kapel, waar de beelden der
voorvaderen staan, om aan mijne moeder te denken en aan de
zalige geesten onzer geliefden, waaraan ik heden niet offeren mag.&rdquo;</p>

<p>»Ik ga met u,&rdquo; zeide Rameri.</p>

<p>»Nefert,&rdquo; sprak Bent-Anat, »blijf gij hier en snijd zoo vele van
mijne bloemen, als gij wilt. De schoonste moogt gij nemen! Vlecht
daarvan een krans, en wanneer die gereed is, laten wij hem door
een bode met andere gaven naar de overzijde brengen, die zorgen
moet dat hij in het graf van Mena&rsquo;s moeder gelegd wordt.&rdquo;</p>

<p>Toen broeder en zuster na een half uur tot de jonge vrouw
terugkeerden, hield Nefert twee sierlijke kransen in de hand,
éen voor de gestorvene koningin, en éen voor Mena&rsquo;s moeder.</p>

<p>»Ik zal de kransen overbrengen,&rdquo; riep Rameri, »en in de
graven nederleggen.&rdquo;</p>

<p>»Ani meent, dat het beter zal zijn, wanneer wij ons niet
aan het volk vertoonen,&rdquo; zeide Bent-Anat waarschuwend. »Men
merkt ter nauwernood op, dat gij onder de scholieren wordt
gemist, maar....&rdquo;</p>

<p>»Maar ik wil mij niet als zoon van Ramses, maar als een
tuinmansjongen laten overzetten,&rdquo; viel de prins haar in de rede.
»Hoort gij het bazuingeschal? Thans dragen zij den god naar
buiten!&rdquo;</p>

<p>Rameri betrad het balkon, de beide vrouwen volgden hem
en richtten hare blikken naar de plaats, waar de stoet zou
scheep gaan. Met hare scherpe oogen konden zij alles overzien.</p>

<p>»Ik troost mij met de gedachte,&rdquo; zeide Rameri, »dat het een
magere en armzalige optocht<a name="FNanchor_239" id="FNanchor_239"></a><a href="#Footnote_239" class="fnanchor">239)</a> zal zijn, zonder mijn vader en<span class="pagenum"><a name="Page_297" id="Page_297">[297]</a></span>
ons. Hoe statig rollen de tonen der muziek! Nu komen de vederdragers<a name="FNanchor_240" id="FNanchor_240"></a><a href="#Footnote_240" class="fnanchor">240)</a>
en zangers. Daar is de eerste profeet van den rijkstempel,
de oude Bek-en-Choensoe. Wat ziet hij er eerwaardig
uit! Maar het loopen begint hem moeielijk te vallen. Nu nadert
de godheid; reeds vang ik de wierookgeuren op....&rdquo;</p>

<p>Bij deze woorden wierp de prins zich op de knieën, en de
vrouwen volgden zijn voorbeeld, toen zich ten eerste een prachtige
stier vertoonde, in wiens helder gladde huid de zon zich
spiegelde. Hij droeg eene gouden, met glanzend witte struisvederen
getooide schijf tusschen de horens. Daarachter, voorafgegaan
door eenige waaierdragers, verscheen de god zelf, nu en dan
zichtbaar, maar meestal voor het oog der menigte onzichtbaar,
door de groote halfronde, aan lange staven bevestigde schermen
van zwarte en witte struisvederen, waarmede de priesters hem
beschaduwden. Geheimzinnig als zijn naam was ook zijn gang,
want hij scheen op zijn kostbaren zetel langzaam van de tempelpoort
naar den stroom te zweven. Zijn troon stond op eene
tafel met kostelijke bouquetten en bloemguirlanden getooid,
bedekt met een kleed van purper goudbrocaat, dat tevens de
priesters bedekte, die den god op zijn troon langzaam en met
gelijkmatige schreden voortdroegen.</p>

<p>Zoodra de godheid in het feestschip eene plaats had gevonden
stonden broeder en zuster benevens Nefert van hunne knieën
op. Er kwamen nu priesters te voorschijn, die een kist droegen
met de altijd groene heilige boomen van Amon, en toen op
nieuw het gezang der liederen en de geur van den wierook
ooren en oogen bereikten van hen, die van het feest waren
uitgesloten, prevelde Bent-Anat: »Nu zou mijn vader zijn
gekomen.&rdquo;</p>

<p>»En gij!&rdquo; riep Rameri, »en onmiddellijk daarachter Nefert&rsquo;s
gemaal met de garde. Neef Ani gaat te voet. Hoe zonderling heeft
hij zich gekleed; juist het tegengestelde van een sphinx<a name="FNanchor_241" id="FNanchor_241"></a><a href="#Footnote_241" class="fnanchor">241)</a>!&rdquo;</p>

<p>»Hoe zoo?&rdquo; vroeg Nefert.</p>

<p>»Een sphinx,&rdquo; antwoordde Rameri lachend, »heeft het lichaam
van een leeuw en het hoofd van een mensch, en neef draagt om
zijn lichaam een vreedzaam priesterlijk gewaad en op zijn hoofd
den helm van een krijgsman.&rdquo;</p>

<p>»Ware de koning hier, de leven schenkende,&rdquo; zeide Nefert,
»gij zoudt onder zijne dragers niet worden gemist, Rameri.&rdquo;</p>

<p><span class="pagenum"><a name="Page_298" id="Page_298">[298]</a></span></p>

<p>»Zeker niet!&rdquo; gaf de prins ten antwoord. »Het zou er ook
anders uitzien als de heldengestalte van onzen vader op zijn gouden
troon was gezeten; achter hem zou het beeld van waarheid
en gerechtigheid beschermend zijne vleugelen over hem uitspreiden,
vóor hem zou zijn geweldige metgezel in den slag, de leeuw,
nederliggen, en boven hem zou een troonhemel versierd met
Uraeus-slangen zich welven. &mdash; De Horoscopen en de Pastophoren
met de standaarden en godenbeelden en kudden van
slachtvee, schijnen geen einde te nemen! Ziet eens, ook het
Noorderland heeft zijne feestgezanten gezonden, als ware onze
vader hier. Ik onderscheid de teekenen op de standaarden<a name="FNanchor_242" id="FNanchor_242"></a><a href="#Footnote_242" class="fnanchor">242)</a>. Herkent
gij de beelden der koninklijke voorvaderen, Bent-Anat? &mdash; Niet
goed? Ik ook niet; maar het scheen mij toe als was het
de eerste Ahmes, de verdrijver der Hyksos, waarvan onze grootmoeder
afstamt, en niet grootvader Seti, die den stoet opende,
zooals het toch behoorde te zijn. &mdash; Daar komen de krijgslieden!
Het zijn de regimenten die Ani heeft uitgerust, en die eerst
heden nacht als overwinnaars uit Ethiopië terugkeerden. Hoort
hoe het volk hen toejuicht! Zij hebben zich ook dapper gedragen. &mdash; Denkt
eens, Bent-Anat en Nefert, wat dat zijn zal, als
onze vader terugkeert met wel honderd gevangen vorsten, die
zijn tweespan, door uwen Mena bestuurt, deemoedig volgen, met
al onze broeders, de edelen des lands, en de garden op hunne
prachtige wagens!&rdquo; &mdash; </p>

<p>»Helaas,&rdquo; zuchtte Nefert, »zij denken nog niet aan hunne
terugkomst!&rdquo;</p>

<p>Terwijl telkens nieuwe regimenten van den stadhouder, muziekkoren
en vreemde dieren<a name="FNanchor_243" id="FNanchor_243"></a><a href="#Footnote_243" class="fnanchor">243)</a> zich in den optocht vertoonden, voer
het feestschip van Amon van de landingstrap af. Het was een
voortreffelijk groot vaartuig geheel van glanzend gepolijst en rijk<span class="pagenum"><a name="Page_299" id="Page_299">[299]</a></span>
met goud ingelegd hout. De boorden prijkten met versiersels van
gesmolten glas, alsof het zoovele smaragden of robijnen waren<a name="FNanchor_244" id="FNanchor_244"></a><a href="#Footnote_244" class="fnanchor">244)</a>.
De masten en de raas waren verguld, en van de laatste hingen
purperen zeilen af. Rondom het schip, zijne masten en zijn touwwerk
slingerden zich guirlanders van leliën, doorvlochten met
rozen. De priesters zaten op elpenbeenen zetels. &mdash; De Nijlboot
van den stadhouder was niet minder rijk. Het houtwerk blonk
van al het verguldsel. Het kajuithuisje was bekleed met veelkleurige
Babylonische tapijten. Aan de snebbe zag men, gelijk
weleer aan de zeeschepen van Hatasoe, een gouden leeuwenkop,
waarin als oogen twee groote robijnen vonkelden.</p>

<p>Nadat de priesters zich hadden ingescheept en de heilige bark
aan gindschen oever was geland, stormde het volk op de booten
los, die weldra, soms tot zinkens toe geladen, den stroom langs
de geheele lengte van Thebe en in zijn gansche breedte zoo
bedekten, dat de zon maar hier en daar een plekje vond, om
zich in het geelachtige water te spiegelen.</p>

<p>»Nu ga ik toch het pak van een hovenier leenen,&rdquo; riep
Rameri, »en laat ik mij met de kransen overzetten.&rdquo;</p>

<p>»Wilt gij ons dan alleen laten?&rdquo; vroeg Bent-Anat.</p>

<p>»Maak het mij niet te moeielijk, zuster,&rdquo; smeekte Rameri.</p>

<p>»Ga dan,&rdquo; zeide de prinses. »Als onze vader hier was, hoe
gaarne voer ik dan met u naar de overzijde!&rdquo;</p>

<p>»Waag het met mij!&rdquo; hernam de jongeling. »Mogelijk is er
voor u ook wel eene vermomming te vinden.&rdquo;</p>

<p>»Dwaasheid!&rdquo; antwoordde Bent-Anat, en zag Nefert vragend
aan, die de schouders ophaalde, als wilde zij zeggen: »Wat gij
wilt is mij goed.&rdquo;</p>

<p>Die oogentaal der vriendinnen was den slimmen Rameri niet
ontgaan, en met levendigheid riep hij uit: »Gij zult met mij gaan,
dat kon ik u wel aanzien. Iedere bedelaarsknaap werpt heden
zijne bloemen in het algemeene graf, dat de mummie zijns vaders
bevat, en de kinderen van Ramses en de vrouw van zijn wagenmenner
zouden uitgesloten zijn en hunne afgestorvenen geen
krans mogen brengen?&rdquo;</p>

<p>»Ik zou het graf door mijne tegenwoordigheid bezoedelen,&rdquo;
zeide Bent-Anat blozend.</p>

<p>»Gij, gij!&rdquo; riep de prins terwijl hij zijne zuster omhelsde en
kuste. »Gij, het beste en grootmoedigste schepsel dat er leeft;<span class="pagenum"><a name="Page_300" id="Page_300">[300]</a></span>
gij, die altijd gereed zijt om smarten te lenigen en tranen te
drogen; gij het schoone evenbeeld van onzen vader, zoudt onrein
zijn! Eer geloof ik, dat de zwanen onder ons zoo zwart zijn als
de kraaien, en de rozenranken hier aan het balkon scheerlingstruiken.
Bek-en-Choensoe heeft u de reinheid teruggegeven, en
wanneer Ameni....&rdquo;</p>

<p>»Ameni is echter in zijn recht,&rdquo; zeide Bent-Anat vriendelijk,
»en gij weet, wat wij beloofd hebben. Ik wil heden geen
kwaad woord over hem hooren.&rdquo;</p>

<p>»Goed dan! Hij heeft zich goed en genadig jegens ons betoond,&rdquo;
hernam Rameri spottend, terwijl hij zich diep boog met het
aangezicht naar de Nekropolis gekeerd, »en gij zijt onrein!
Betreed dan, wat mij betreft, het graf en den tempel niet, maar
blijf met ons onder het volk. De wegen dáar aan de overzijde
zijn zoo teergevoelig niet; zij worden toch dagelijks door onreine
Paraschieten en huns gelijken betreden. Wees verstandig, Bent-Anat,
en kom mede! Wij verkleeden ons, ik geleid u, ik leg de
kransen op hunne plaats, wij bidden te zamen vóor de groeve,
wij zien den heiligen optocht, en de werken der wonderdoeners,
en hooren de feestrede. Bedenkt eens dat Pentaoer, niettegenstaande
alles wat zij tegen hem hebben, haar houden mag. Het
Seti-huis wil heden schitteren, en Ameni weet zeer goed dat
Pentaoer, als hij den mond opent, dieper indruk te weeg brengt,
dan alle wijze heeren, wanneer zij te zamen zingen in het heilige
koor! Kom dan mede, zuster!&rdquo;</p>

<p>»Het zij zoo!&rdquo; sprak Bent-Anat, opeens besloten.</p>

<p>Rameri schrikte, toen hij dit haastig gesproken woord vernam,
dat hem echter verblijdde. Nefert zag Bent-Anat vragend aan,
om echter hare groote oogen weldra weder neder te slaan. Zij
toch wist wie de uitverkorene was van hare vriendin, en in haar
binnenste rees de angstige vraag: »Waar zal dit op uitloopen?&rdquo;</p>

<div class="footnotes">

<div class="footnote">
<p><a name="Footnote_236" id="Footnote_236"></a><a href="#FNanchor_236"><span class="label">236)</span></a> Den 29sten Paophi. De Egyptenaars hadden drie jaargetijden of
Tetrameniën, elk van vier maanden. Het waren de jaargetijden der
overstrooming, van zaaiing en oogst (&ldquo;Scha&rdquo;, &bdquo;per&rdquo; en &bdquo;schemoe&rdquo;). De
tweede overstroomingsmaand heet Paophi en de 29ste Paophi, waarop het
feest van het dal gevierd werd, kwam overeen met den 8sten November
volgens onze tijdrekening.</p>
</div>

<div class="footnote">
<p><a name="Footnote_237" id="Footnote_237"></a><a href="#FNanchor_237"><span class="label">237)</span></a> Maspero, <cite>Mémoire sur quelques Papyrus de Louvre</cite>,
p. 75 Pap. 3. Boulaq, T. 3, p. 22, 23.</p>
</div>

<div class="footnote">
<p><a name="Footnote_238" id="Footnote_238"></a><a href="#FNanchor_238"><span class="label">238)</span></a> Uit den te Boulaq bewaarden Papyrus IV, die zedelijke voorschriften
behelst. Hij werd door Mariëtte uitgegeven, en vertaald door
Brugsch, E. de Rougé, en ten laatste op voortreffelijke wijze analytisch
verklaard en toegelicht door Chabas in zijn tijdschrift <cite>l&rsquo;Egyptologie</cite>.</p>
</div>

<div class="footnote">
<p><a name="Footnote_239" id="Footnote_239"></a><a href="#FNanchor_239"><span class="label">239)</span></a> Bij de beschrijving van de processie, heb ik voornamelijk de voorstellingen
gevolgd van den grooten optocht bij het feest van den trap
op den tempel van Medinet Haboe.</p>
</div>

<div class="footnote">
<p><a name="Footnote_240" id="Footnote_240"></a><a href="#FNanchor_240"><span class="label">240)</span></a> Pterophoren, zooals de priesters heeten, omdat zij zich onderscheidden
door twee vederen op hun hoofd. <span class="vert">Vert.</span><br /></p>
</div>

<div class="footnote">
<p><a name="Footnote_241" id="Footnote_241"></a><a href="#FNanchor_241"><span class="label">241)</span></a> Er waren in Egypte geene vrouwelijke sphinxen. De sphinx heet
Neb, d. i. de heer. De liggende leeuwengestalten dragen òf het hoofd
van een man, òf den kop van een ram.</p>
</div>

<div class="footnote">
<p><a name="Footnote_242" id="Footnote_242"></a><a href="#FNanchor_242"><span class="label">242)</span></a> Elke nomos of provincie van Egypte (daar waren er 44) had haar kenteeken,
een soort van wapen, dat bij feestelijke optochten op banieren
werd rondgedragen. Volledige lijsten werden reeds in den tijd van Seti I op
de muren van den tempel te Abydus uitgebeiteld. Op de tempels uit den
tijd der Ptolemaeën, te Philae, Edfoe en Dendera, leeren de teksten, die
aan de lijsten der provinciën zijn toegevoegd, ons vele belangrijke bijzonderheden
kennen, vooral betreffende het godsdienstig leven in elke
nomos. Harris, Brugsch, Dümichen en J. de Rougé hebben zich in het
bijzonder bezig gehouden met de geografische indeeling van het Nijldal.</p>
</div>

<div class="footnote">
<p><a name="Footnote_243" id="Footnote_243"></a><a href="#FNanchor_243"><span class="label">243)</span></a> Zulke vreemde dieren namen in grooten getale aan een feestelijken
optocht deel, dien Ptolemaeus Philadelphus liet houden, en die ons door
een ooggetuige, Kallixenos, in Athenaeus Deipnosophist, uitvoerig beschreven
wordt. De vorst uit het geslacht der Lagiden volgde hiermede de
gewoonte van vroeger tijd, gelijk ons blijkt uit voorstellingen in het graf
van Rechma-Ra (18e dynastie) en in andere groeven.</p>
</div>

<div class="footnote">
<p><a name="Footnote_244" id="Footnote_244"></a><a href="#FNanchor_244"><span class="label">244)</span></a> De Egyptenaars wisten met groote kunstvaardigheid zulke edelgesteenten
na te maken. Er zijn exemplaren van verschillenden vorm en
kleur bewaard gebleven. In de verzameling van Minutoli en in andere,
met name die te Boelaq, zijn mozaïek-paarlen, die onze tegenwoordige
kunstenaars op dit gebied bezwaarlijk zullen kunnen namaken.</p>
</div></div>

<hr class="l1" />

<p><span class="pagenum"><a name="Page_301" id="Page_301">[301]</a></span></p>


<h3><a name="II_13" id="II_13"></a>DERTIENDE HOOFDSTUK.</h3>

<hr class="l4" />

<p>Een uur later voer eene slanke, zeer eenvoudig gekleede burgervrouw,
bij welker jeugdig gelaat eenige donkere plooien op
voorhoofd en wangen slecht wilden passen, over den Nijl, vergezeld
van een donker gekleurden opgeschoten jongen en een
tenger knaapje. Het was moeielijk in dit drietal de fiere Bent-Anat,
den lichtkleurigen Rameri en de schoone Nefert te herkennen.
Deze laatste maakte, in het lange witte kleed van de
kweekelingen eener priesterschool, alles behalve een slecht figuur.
Toen zij aan wal waren gestapt, werden zij gevolgd door de
beide sterke en trouwe opzichters van de draagstoeldragers der
prinses. Zij had hun bevolen, dat zij den schijn moesten aannemen,
als stonden zij in geenerlei betrekking tot hunne meesteres
en die haar vergezelden.</p>

<p>De vaart over den Nijl had lang geduurd. De vorstelijke broeder
en zuster hadden daarbij ondervonden, met hoeveel tegenspoeden
gewone stervelingen te worstelen hebben om tot een
doel te geraken, dat zij die een kroon dragen als vanzelf
bereiken. Want niemand baande hun den weg; geen boot week
voor hun uit. Ieder was er op uit hun den voorrang te betwisten,
en eerder dan zij aan genen oever te landen. Toen zij
eindelijk bij de landingstrap uitstegen, was de processie reeds
aan het Seti-huis genaderd. Ameni was haar tegemoet gegaan,
met zijne zangerskoren, en had aan den Nijloever den god ontvangen.
De profeten van de Nekropolis plaatsten hem met eigene
handen in de heilige van cederhout en verguld zilver kunstig
vervaardigde Sam-bark<a name="FNanchor_245" id="FNanchor_245"></a><a href="#Footnote_245" class="fnanchor">245)</a> van het Seti-huis, die overal met edelgesteenten<span class="pagenum"><a name="Page_302" id="Page_302">[302]</a></span>
was bezet. Dertig Pastophoren namen het kostbaar vaartuig
op hunne schouders en droegen het door de sphinxenlaan,
die de haven met den tempel verbond, in het allerheiligste van
het Seti-huis, waar Amon vertoefde, terwijl de feestgezanten uit
alle provinciën des lands hunne offergaven in het voorhof van
het heiligdom nederlegden. Op weg naar den tempel liepen Kolchyten
vooruit, om naar oud gebruik zand voor den god te
strooien<a name="FNanchor_246" id="FNanchor_246"></a><a href="#Footnote_246" class="fnanchor">246)</a>.</p>

<p>Na verloop van een uur trad de processie weder naar buiten.
Zij bewoog zich in eene zuidelijke richting voorwaarts, rustte
het eerst in den reuzentempel van Amenophis III, voor welken
de twee grootste kolossen van het Nijldal als wachters stonden,
en daarna in den tempel van den grooten Thotmes, die nog
zuidelijker was gelegen<a name="FNanchor_247" id="FNanchor_247"></a><a href="#Footnote_247" class="fnanchor">247)</a>. Daar keerde zij om, ging vlak langs
de oostelijke helling van het Libysch gebergte, waarin tal van
graven waren<a name="FNanchor_248" id="FNanchor_248"></a><a href="#Footnote_248" class="fnanchor">248)</a>, besteeg vervolgens de terrassen van den tempel
van Hatasoe, dien wij kennen, hield zich in de nabij dit
heiligdom gelegen graven der oudere koningen<a name="FNanchor_249" id="FNanchor_249"></a><a href="#Footnote_249" class="fnanchor">249)</a> eenige oogenblikken
op, en bereikte tegen zonsondergang het eigenlijke
feestterrein, aan den ingang van het dal, waarin het graf van
Seti was aangelegd<a name="FNanchor_250" id="FNanchor_250"></a><a href="#Footnote_250" class="fnanchor">250)</a>, terwijl zich in de naar het westen loopende
dwarsdalen eenige groeven bevonden van pharao&rsquo;s uit het onttroonde
koningshuis. Men was gewoon dit gedeelte van de
Nekropolis bij het licht der lampen en het schijnsel der fakkels
te bezoeken, voordat de god terugkeerde, en vóor de tegen middernacht
aanvangende feestspelen op het heilige meer in het
zuidelijkste gedeelte van de doodenstad. Achter den god werd
in eene vaas van doorzichtig kristal, die op een hoogen staak
bevestigd was, opdat iedereen het zou kunnen zien, het heilige
hart van den ram rondgedragen.</p>

<p>Onze vrienden sloten zich, nadat zij, zonder door iemand herkend
te zijn, hun krans op het rijke offeraltaar hunner koninklijke
voorvaderen gelegd hadden, eerst laat in den middag aan bij de
volksmenigte, die de processie volgde. Bij de groeve van Mena&rsquo;s
voorvaderen bestegen zij de oostelijke helling der Libysche bergen.
De stamvader van Mena, Neferhotep, een profeet van Amon,
had dat graf laten aanleggen, welks enge ingang door een groote
volksmassa als belegerd was. Want in de eerste in de rots uitgehouwen<span class="pagenum"><a name="Page_303" id="Page_303">[303]</a></span>
grafkamer zat, bij elk feest, een harpspeler het doodenlied
te zingen van den sedert lang ontslapen profeet, en van zijne
gemalin en zuster. Zijn huiszanger had het gedicht. Het was in
de tweede grafkamer in den wand gebeiteld, en Neferhotep had
aan het bestuur van de doodenstad een stuk grond vermaakt,
met de verplichting, dat de inkomsten ervan gebruikt moesten
worden tot bezoldiging van een harpspeler, die verplicht was zijn
lied bij elk doodenfeest, onder begeleiding van snarenspel te zingen.
De wagenmenner Mena kende dit doodenlied van zijn stamvader
zeer goed, en had het Nefert dikwijls voorgezongen, terwijl
zij hem met de luit begeleidde. Want ook in de uren van vreugde,
ja, bij voorkeur in deze, gedachten de Egyptenaars aan hunne
dooden. Zij luisterde nu met die haar vergezelden naar den harpspeler,
die zong<a name="FNanchor_251" id="FNanchor_251"></a><a href="#Footnote_251" class="fnanchor">251)</a>:</p>

<div class="centered"><div class="poem"><div class="stanza">
<span class="i0">»Ruste in vrede deze groote!<br /></span>
<span class="i0">Schenker van de schoonste gaven!<br /></span>
<span class="i2">Sinds de heerschappij der goden,<br /></span>
<span class="i2">Moet het kroost der menschen sterven.<br /></span>
<span class="i2">Ouden wijken voor de jongen.<br /></span>
<span class="i2">Schitterend rijst de nieuwe zongod<br /></span>
<span class="i2">Elken morgen, nadat de oude<br /></span>
<span class="i2">Rust vond in den schoot van &rsquo;t westen<a name="FNanchor_252" id="FNanchor_252"></a><a href="#Footnote_252" class="fnanchor">252)</a>.<br /></span>
<span class="tb">. . . . . . . . . . . . . . .<br /></span>
<span class="i0">Vier nu, mijn profeet, den feestdag!<br /></span>
<span class="i0">Geur&rsquo;ge zalven, specerijen<br /></span>
<span class="i0">Bieden wij, en bloemenkransen<br /></span>
<span class="i0">Slingren wij om borst en armen<br /></span>
<span class="i0">Uwer veelgeliefde zuster,<br /></span>
<span class="i0">Die daar neerzit aan uw zijde.<br /></span>
<span class="i2">Laat ons voor uw vriendelijk aanschijn<br /></span>
<span class="i2">Lied&rsquo;ren zingen, snaren tokk&rsquo;len:<br /></span>
<span class="i2">Laat toch achter u de zorgen,<br /></span>
<span class="i2">Wees gedachtig aan de vreugde,<br /></span>
<span class="i2">Tot de dag der reize nadert,<br /></span>
<span class="i2">Als men landend rust mag vinden<br /></span>
<span class="i2">In het rijk, waar allen zwijgen.&rdquo;<br /></span>
</div></div></div>

<p>Toen de zanger zweeg, drongen eenige lieden de eenvoudige
grafkapel binnen, om hun dank voor dit lied uit te spreken in het
nederleggen van eenige bloemen op het offeraltaar van den profeet.
Nefert en Rameri traden insgelijks het graf binnen, en de
eerste legde, nadat zij in een lang en stil gebed den verheerlijkten<span class="pagenum"><a name="Page_304" id="Page_304">[304]</a></span>
geest van den gestorvene had aangeroepen, om Mena te beschermen,
haar krans naast de mummie-groeve, waarin de moeder van
haar gemaal rustte.</p>

<p>Vele leden van het hofgezin gingen zelfs rakelings de koningskinderen
voorbij zonder hen te herkennen. Zij haastten zich nu
om op het feestterrein te komen, maar het gedrang was zoo
groot, dat de vrouwen zich nu en dan genoodzaakt zagen in een
graf uit te wijken. In alle grafkapellen vonden zij de offeraltaren
met gaven overladen, en in de meeste de familiebetrekkingen
gezellig bijeen, die onder het genot van vleesch en vruchten,
bier en wijn, hunne afgestorvenen gedachten, alsof het reizigers
gold, die ver van den geboortegrond hun geluk hadden gevonden,
en die men vroeger of later hoopte weer te zien. De zon
neigde reeds ten ondergang, toen zij op het eigenlijk feestterrein
aankwamen.</p>

<p>Welk een levendig tooneel deed zich hier aan hen voor.
Overal stonden tafels en tenten met eetwaren, voornamelijk met
zoet gebak voor de kinderen, en verder met dadels, vijgen, granaatappelen
en andere vruchten. Onder lichte afdaken, die echter
voldoende waren om de zonnestralen te weren, zag men sandalen
te koop, en goed voor kleedingstukken in alle stoffen en
kleuren. Daar vond men snuisterijen, amuletten, waaiers en zonneschermen,
geurige reukwerken van allerlei soort, kortom al wat
men verlangen kon voor het offeraltaar zoowel als voor de
toilettafel. De korven der hoveniers en bloemenverkoopster waren
reeds ledig, maar de wisselaars hadden nog handen vol
werk, en aan de schenk- en dobbeltafels ging het reeds levendig
toe. Vrienden en bekenden begroetten elkander met vrome
spreuken, terwijl kinderen elkander hunne nieuwe sandalen,
en de koeken die zij met dobbelspel gewonnen hadden, of
de koperen ringetjes die zij hadden gekregen en nog heden besteed
moesten worden, lieten kijken. Het meeste succes hadden
wel de wonderdoeners van het Seti-huis. Eene menigte toeschouwers
zat, op den grond neergehurkt, rondom hen geschaard;
men had echter vrijwillig voor de kinderen de eerste rijen ingeruimd.</p>

<p>Toen onze wandelaars deze plek betraden, was het godsdienstige
feest reeds afgeloopen. Nog stond er de troonhemel, waaronder
de koninklijke familie de feestrede pleegde te hooren en
in welks schaduw heden de stadhouder Ani had gezeten. Men
zag nog de zitplaatsen der aanzienlijken staan en de staketsels,
die het volk verwijderd hielden van den adel, de priesters en
de leden der koninklijke familie. Hier had Ameni met eigen
mond het wonder van het ramshart aan het jubelende volk
medegedeeld, en kenbaar gemaakt, dat er een nieuwe Apis onder<span class="pagenum"><a name="Page_305" id="Page_305">[305]</a></span>
de kudden van den stadhouder gevonden was. Zijne verklaring
dezer goddelijke teekenen ging van mond tot mond. Zij voorspelden
het land vrede en geluk, door een lieveling der goden. Al
sprak de opperpriester het niet uit, zoo kon het zelfs den onnoozelste
niet ontgaan, dat met dien lieveling niemand anders werd
bedoeld dan Ani, de afstammeling van de groote Hatasoe, welker
profeet met het hart van den heiligen ram begenadigd was geworden.
Ieder zag bij Ameni&rsquo;s woorden op Ani, en deze offerde
voor het oog van het volk onder het heilige hart en ontving den
zegen van den opperpriester.</p>

<p>Ook Pentaoer had zijne rede reeds uitgesproken, toen Bent-Anat
met die haar vergezelden op het feestterrein kwam. Zij
hoorde hoe een grijsaard tot zijn zoon zeide: »Het leven is niet
gemakkelijk. Dikwijls kwam het mij voor als een last, die onbarmhartige
goden ons op de schouders leggen. Maar toen ik den
jongen priester uit het Seti-huis hoorde, gevoelde ik toch dat de
hemelsche goden goed zijn, en dat wij hen voor veel te danken
hebben.&rdquo;</p>

<p>Elders zeide de vrouw van een priester tot haar jongske: »Hebt
ge dien Pentaoer wel eens goed in &rsquo;t aangezicht gezien, Hor-oeza?
Hij is van lage afkomst, maar hij overtreft de grootsten in geest
en gaven, en zal het ver brengen.&rdquo;</p>

<p>Twee meisjes stonden ginds met elkander te praten. »Die feestredenaar
is de schoonste man, dien ik ooit gezien heb,&rdquo; zeide de
eene tegen de andere; »en zijne stem klonk als welluidend gezang.&rdquo;</p>

<p>»En hoe vol vuur waren zijne oogen, toen hij de waarheid
prees als de hoogste deugd,&rdquo; antwoordde het andere meisje. »Ik
zou denken dat alle goden in hem woonden.&rdquo;</p>

<p>Bent-Anat bloosde, toen zij deze woorden opving. Zij wilde
terugkeeren, want de duisternis begon te vallen, doch Rameri
wenschte ook de processie te volgen, die nu met lampen en
fakkels door het westelijk dal zou trekken, ten einde dan tevens
het graf van hun grootvader Seti een bezoek te brengen. De
prinses gaf ongaarne toe. Het was echter op dit tijdstip uiterst
moeielijk den Nijl te bereiken, want de dichte volksmenigte bewoog
zich juist in de tegenovergestelde richting. De prins en
zijne zuster lieten zich dus met Nefert door den stroom medesleepen
en kwamen, toen de zon reeds was ondergegaan, in het
westelijk dal. Geen roofdier vertoonde zich daar in dezen nacht,
want jakhalzen en hyena&rsquo;s hadden de wijk genomen naar de
woestijn, zoodra zij het licht zagen der ontelbare fakkels en uit
gekleurd papyrus samengestelde lantaarns, die de bezoekers van
de Nekropolis in de handen droegen. De rook van fakkels en
andere lichten, en de stof die werd opgedreven door de beweging
van zulk een menschenmassa, waren oorzaak, dat men den sterrenhemel<span class="pagenum"><a name="Page_306" id="Page_306">[306]</a></span>
niet kon zien en de processie met de daarop volgende menigte
in eene wolk was gehuld.</p>

<p>Bent-Anat, Nefert en Rameri hadden zich een weg gebaand tot
bij de hut van den Paraschiet Pinem. Hier waren zij echter gedwongen
te blijven staan, want veiligheidswachters drongen het
volk met hunne staven rechts en links uit den weg te gaan, ten
einde ruimte te maken voor de naderende processie.</p>

<p>»Zie, Rameri,&rdquo; zeide Bent-Anat, terwijl zij wees naar den tuin
van den Paraschiet, die slechts enkele schreden van haar verwijderd
was, »daar woont het blanke meisje, dat ik overreden heb.
Zij wordt toch beter. Keer u eens om: dáar, achter de doornheg
bij het kleine vuurtje, dat haar juist in het gezicht schijnt, zit zij
naast haar grootvader.&rdquo;</p>

<p>De prins ging op de teenen staan, wierp een blik in den armoedigen
hof, en zeide daarop met zachte stem: »Is dat nu zulk
een mooi meisje? &mdash; Maar wat doet zij toch met den oude? Die
schijnt te bidden, en zij houdt hem het eene oogenblik een doek
voor den mond, en dan weder wrijft zij zijne slapen. En wat ziet
zij er angstig uit!&rdquo;</p>

<p>»De Paraschiet zal ziek zijn,&rdquo; antwoordde Bent-Anat.</p>

<p>»Misschien heeft hij op het feestterrein wel een kan wijn te
veel gedronken,&rdquo; zeide de prins lachend. »O zeker! Zie eens hoe
krampachtig zijne lippen zich bewegen, hoe zijne oogen rollen.
Akelig! Hij ziet er uit als een bezetene.&rdquo;</p>

<p>»Hij is een onreine,&rdquo; zeide Nefert.</p>

<p>»Maar toch een goed en braaf man, met een teergevoelig hart,&rdquo;
antwoordde de prinses levendig. »Ik heb naar hem onderzoek gedaan.
Hij moet zeer rechtschapen zijn en altijd nuchter. Hij is dus zeker
ziek en niet dronken.&rdquo;</p>

<p>»Nu staat het meisje op,&rdquo; riep Rameri, terwijl hij de papieren
lantaarn, die hij op het feestterrein gekocht had, wat lager hield.
»Ga wat opzij, Bent-Anat; zij schijnt iemand te wachten. Hebt
ge ooit zulk een blank menschenkind gezien, en zulk een aanvallig
kopje? Zelfs die typhonische haren staan haar buitengewoon schoon.
Maar zij zelve waggelt. Zij moet zeker nog heel zwak zijn! &mdash; Daar
zit zij weer bij den oude en wrijft hem het voorhoofd. Het
arme schepsel! Zie eens hoe zij snikt. Ik wil haar mijn beurs toewerpen!&rdquo;</p>

<p>»Doe het niet,&rdquo; zeide Bent-Anat. »Ik heb haar een rijk geschenk
gegeven, en de tranen die daar worden gestort schijnen van dien
aard, dat zij met geen goud kunnen worden gedroogd. Ik zal
morgen de oude Anath hierheen zenden en laten vragen, of ik
ook ergens mee helpen kan. &mdash; Zie nu vóór u, Nefert, daar komt
de processie. Foei, hoe onfatsoenlijk dringt dat volk! &mdash; Als de
god voorbij is, gaan wij naar huis!&rdquo;</p>

<p><span class="pagenum"><a name="Page_307" id="Page_307">[307]</a></span></p>

<p>»Ach,&rdquo; zeide Nefert, »ik ben zoo beangst!&rdquo; Bij deze woorden
klemde zij bevend zich zoo vast mogelijk aan de prinses.</p>

<p>»Ik wenschte ook wel, dat wij te huis waren,&rdquo; antwoordde
Bent-Anat.</p>

<p>»Zie toch eens,&rdquo; riep Rameri. »Daar zijn zij! Niet waar, dat
is heerlijk. Ziet hoe dat hart licht, alsof het eene ster was!&rdquo;</p>

<p>Al het volk en ook onze vrienden wierpen zich op de knieën.</p>

<p>Vlak voor hen hield de processie een oogenblik stil. Dit geschiedde
telkens, wanneer men duizend schreden had afgelegd. Een heraut
trad vooruit en prees met eene ver klinkende stem het groote
wonder, waarbij kort geleden nog een nieuw was gekomen. Want
het heilige hart van den ram was, toen de duisternis aanbrak,
begonnen te lichten.</p>

<hr class="l3" />

<p>Sedert zijn terugkeer uit het huis der balsemers had de Paraschiet
Pinem geen voedsel willen gebruiken. Op alle vragen der
zijnen, die zich doodelijk ongerust maakten, had hij niet willen
antwoorden. Strak voor zich uit ziende, prevelde hij allerlei
onverstaanbare woorden, terwijl hij de hand gedurig aan zijn
voorhoofd bracht. Eenige uren geleden had hij het plotseling
uitgeschaterd van lachen. Zijne vrouw hierdoor nog ongeruster
geworden, was dadelijk naar het Seti-huis gegaan om den arts
Nebsecht te roepen. Gedurende hare afwezigheid moest Warda
grootvaders slapen wrijven met de bladeren, die de tooveres
Hekt op hare borst had gelegd. Deze hadden eens zoo goed
gewerkt, en zouden ook nu voor de tweede maal den demon der
krankheid wel kunnen verjagen.</p>

<p>Toen de door duizende fakkels en lampions verlichte processie
stilhield voor de hut van den Paraschiet, die echter geheel
in de duisternis was weggedoken, en een burger zijn buurman
toeriep: »Het heilige ramshart komt!&rdquo; verschrikte de oude
en richtte hij zich op. Zijne oogen staarden onafgebroken op
het flikkerende wonderhart in zijne kristallen vaas. Langzaam
rees hij overeind, met uitgerekten hals en bevende over zijn
gansche lichaam. &mdash; De heraut verkondigde den lof van het
wonder. Daar vloog, vóor hij nog geëindigd had, terwijl het
volk eerbiedig geknield lag en onder diepe stilte luisterde naar
de woorden van den spreker, de Paraschiet de deur van zijn
huis uit, sloeg met vuisten tegen zijn voorhoofd en brak weder
vlak tegenover het heilige hart in een waanzinnig schaterlachen,
uit, zoo luide, dat het wijd en zijd langs de naakte rotsen van
het dal weerkaatste.</p>

<p><span class="pagenum"><a name="Page_308" id="Page_308">[308]</a></span></p>

<p>Vol ontzetting rees de menigte van de knieën op. Ook Ameni,
die dicht achter het hart liep, verschrikte, en zag rond naar de
persoon, die zoo afgrijselijk had gelachen. Hij had den Paraschiet
nooit gezien, maar hij ontwaarde door stof en duisternis heen
de doffe schemering van het kleine vuur in den hof. Hij wist
dat de opensnijder van de lijken op deze hoogte woonde. Dadelijk
was zijn besluit genomen. Hij fluisterde een der officieren,
die met hunne soldaten aan beide zijden van den trein marcheerden,
eenige woorden in het oor, die deze alleen verstond,
gaf daarop een teeken, en de processie zette zich weder in
beweging, alsof er niets gebeurd was.</p>

<p>De oude spande al zijne krachten in om, steeds luider en
akeliger lachende, op het hart los te stormen, maar het volk
wierp hem terug. Terwijl de laatste groepen van den feesttrein
hem voorbij trokken, sleepte hij zich, vreeslijk mishandeld, weder
naar de deur van zijn hut. Daar zonk hij ineen, en Warda
wierp zich op den grijsaard, die onkenbaar op den grond lag
te midden van stof en duisternis.</p>

<p>»Vertrapt den spotter!&rdquo;</p>

<p>»Scheurt hem in stukken!&rdquo;</p>

<p>»Verbrandt dat onreine nest!&rdquo;</p>

<p>»Werpt hem met de deerne in de vlammen!&rdquo;</p>

<p>Zoo brulde het in zijne aanbidding gestoorde volk in dolle
woede. Twee oude vrouwen rukten de lantaarnen van hare
stokken, en sloegen op den ongelukkige los, terwijl een Ethiopisch
soldaat, Warda bij de haren greep en van haar grootvader
wegsleepte.</p>

<p>Op dit oogenblik verscheen de vrouw van den Paraschiet en
met haar Pentaoer. De oude vrouw had Nebsecht niet gevonden
maar wel den dichter, die na het uitspreken van zijne rede
naar het Seti-huis was teruggekeerd. Zij vertelde hem van de
demonen<a name="FNanchor_253" id="FNanchor_253"></a><a href="#Footnote_253" class="fnanchor">253)</a>, die haar man hadden aangegrepen, en smeekte hem
met haar mede te gaan. Pentaoer volgde haar onverwijld in zijn
huiskleed, zooals hij ging en stond, zonder het witte gewaad
aan te trekken, dat hem bij dit bezoek niet wenschelijk voorkwam.
Toen hij in de nabijheid van de Paraschietenhut was
gekomen, vernam hij het getier der menigte en boven allen uit
den schrillen angstkreet van Warda. Hij vloog vooruit en zag bij<span class="pagenum"><a name="Page_309" id="Page_309">[309]</a></span>
het flauwe schijnsel van het smeulend haardvuur en het gekleurde
doffe licht der lantaarns, de hand van den zwarten soldaat in
de haren van het hulpelooze kind. Dadelijk was zijn besluit
genomen, en op hetzelfde oogenblik hadden reeds zijne ijzeren
handen den soldaat bij de keel gegrepen. Daarop vatte hij den
kerel om zijn middel, tilde hem op en wierp hem als een rotsblok
in den tuin van den Paraschiet. Dit deed de woede der
menigte opnieuw ontvlammen, en zij stormden op hem los. Pentaoer
gevoelde zich door een tot hiertoe ongekenden vechtlust
aangegrepen. Met een enkelen ruk haalde hij den paal van zwaar
Ethiopisch hout uit den grond, die de tent steunde, door grootvaders
zorgzame hand voor zijne kleindochter opgericht. Hij slingerde
dit wapen alsof het een rietstaf was, met onbegrijpelijke
snelheid rondom zijn hoofd, joeg de menigte terug, en riep Warda
toe, dat zij zich aan hem moest vastklemmen.</p>

<p>»Die dat meisje durft aanraken,&rdquo; schreeuwde hij, »is een kind
des doods. Is het geen schande dat gij een zwakken grijsaard
en een hulpeloos kind dus aanvalt op dit heilige feest!&rdquo;</p>

<p>De menigte zweeg een oogenblik, maar om dadelijk weder op
te dringen, en nog wilder dan zoo even te brullen: »Verscheurt
die onreinen! Steekt het nest in brand!&rdquo;</p>

<p>Eenige handwerkslieden uit Thebe gingen op den dichter af, in
wien niemand den priester kon herkennen. Maar deze slingerde
zijn paal, die hen ter aarde wierp, eer hunne vuisten en stokken
hem konden raken. Waar het zware stuk hout trof, daar viel
een man. Maar lang kon de worsteling niet duren, want eenige
van het gepeupel waren over de omheining gesprongen, om hem
in den rug aan te vallen. Pentaoer stond nu opeens in het volle
licht. Men had vuur geworpen in de hut achter hem, de droge
palmtakken van het dak waren dadelijk in brand geraakt, en
knetterende vlammen stegen op naar den nachtelijken hemel. De
dichter hoorde het razen van het volk achter zich. Met zijne
linkerhand omvatte hij het hoofd van het bevende meisje, dat zich
steeds dichter aan hem vastklemde, terwijl hij met de rechter den
paal bleef slingeren, overtuigd dat zij beiden verloren waren, maar
dat hij de onschuld en het leven van dit lieve schepsel tot zijn
laatsten ademtocht moest verdedigen.</p>

<p>Doch het wapen snorde voor het laatst, door de lucht. Het gelukte
twee mannen het vreeselijk hout te grijpen; anderen ijlden
ter hulp en wrongen het den worstelaar uit de hand. Van beide
zijden naderden woedende vijanden, die echter ongewapend
waren, en door vrees voor de ontembare kracht van zulk een
tegenstander op zekeren afstand werden gehouden. Hijgend naar
adem en bevende over al hare leden, als een opgejaagde antilope,
hield Warda zich aan haar beschermer vast.</p>

<p><span class="pagenum"><a name="Page_310" id="Page_310">[310]</a></span></p>

<p>Pentaoer liet niet anders hooren dan een somber gesteun, toen
hij zich ontwapend zag. Daar sprong, alsof hij uit den grond was
opgekomen, een jongeling aan zijne zijde, duwde hem het zwaard
van den gevallen soldaat, dat voor zijne voeten had gelegen, in
de hand, en plaatste zich achter den dichter, rug aan rug. Terstond
richtte Pentaoer zich weder op in zijne volle lengte, met
den wapenkreet van een held op de laatste vrije schans van zijne
bestormde vesting, en zwaaide zijn nieuwe wapen. Met de vlammende
oogen van een leeuw, dien de jachthonden van het wild
dat hij velde, willen verjagen, stond hij daar, en een oogenblik
weken zijne tegenstanders terug. Want ook zijn bondgenoot,
de jonge Rameri, had dreigend zijn bijl opgeheven.</p>

<p>»Die laffe moordenaars werpen met vuur,&rdquo; riep de prins.
»Kom hier, meisje! Laat ik het brandend pek op uw kleedje
uitdooven.&rdquo;</p>

<p>Bij deze woorden greep hij Warda&rsquo;s hand, trok haar naar
zich toe, en bluschte de vlam op haar kleedje, terwijl Pentaoer
hen met zijn zwaard beschermde.</p>

<p>Eenige oogenblikken hadden de prins en de dichter rug aan
rug gestaan, toen een steen het hoofd van den laatsten trof.
Pentaoer wankelde, en reeds drong de tierende menigte naar
voren, toen de omheining van den kleinen tuin door krachtige
handen werd omvergehaald, en eene vrouw lang van gestalte,
op het tooneel van de worsteling verscheen. »Laat dezen met
rust!&rdquo; riep zij het verbaasde volk toe. »Ik beveel het! Ik ben
Bent-Anat, de dochter van Ramses!&rdquo;</p>

<p>Als door den bliksem getroffen, week de woedende menigte
terug.</p>

<p>De dichter kreeg zijn bewustzijn terug, en toch geloofde hij
dat alles maar zinsbegoocheling was. Hij zag en hoorde, en toch
meende hij een hemelschen droom te droomen. Het kwam hem
voor, dat hij zich moest nederwerpen voor den dochter van
Ramses. Maar met de vlugheid van geest, die hij in de school
van Ameni had geleerd, overzag hij op eens Bent-Anat&rsquo;s toestand.
In plaats van de knie te buigen, riep hij: »Menschen,
wie deze vrouw ook zijn mag, al gelijkt zij misschien ook op
de dochter van Ramses, zij is Bent-Anat niet. Maar ik ben, al
draag ik het witte kleed niet, een priester uit het Seti-huis. Ik
ben Pentaoer, de Cherheb<a name="FNanchor_254" id="FNanchor_254"></a><a href="#Footnote_254" class="fnanchor">254)</a> van het feest van heden. &mdash; Vrouw,
verlaat deze plaats! Ik beveel het u in naam van mijn heilig
ambt!&rdquo;</p>

<p>Bent-Anat gehoorzaamde.</p>
<p><span class="pagenum"><a name="Page_311" id="Page_311">[311]</a></span></p>
<p>Pentaoer was gered. Want toen het volk van zijn verbazing
begon te bekomen; toen zij, die door hem verwond waren, en
hunne metgezellen zich opnieuw tegen hem verhieven; toen
een opgeschoten jongen, wiens hand hij verbrijzeld had, in woede
schreeuwde: »Hij is een vechter, maar geen heilige vader!
Verscheurt den bedrieger!&rdquo; riep eene stem uit het volk: »Maak
plaats voor mijn wit gewaad, en blijft met uwe handen van
den feestredenaar Pentaoer, die mijn vriend is. &mdash; Velen uwer
zullen mij kennen!&rdquo;</p>

<p>»Gij zijt de arts Nebsecht, die mijn gebroken been hebt
genezen,&rdquo; riep een matroos.</p>

<p>»En mijn ziek oog,&rdquo; zeide een wever.</p>

<p>»Die schoone groote man is de redenaar. Ja, ik herken hem
wel,&rdquo; riep een der meisjes, wier oordeel over Pentaoer, Bent-Anat
op het feestterrein had opgevangen.</p>

<p>»Redenaar of niet!&rdquo; schreeuwde de jongen en drong naar
voren. &mdash; Maar het volk hield hem tegen en ging eerbiedig op
zij, toen Nebsecht verzocht plaats voor hem te maken, om naar
de gewonden onderzoek te doen.</p>

<p>Allereerst boog hij zich heen over den ouden Paraschiet, en
riep vol ontzetting: »Schande over u; gij hebt den ouden man
doodgeslagen!&rdquo;</p>

<p>»En ik,&rdquo; zeide Pentaoer »moest mijne vreedzame handen
met bloed bevlekken, om zijn onschuldig ziek kleinkind voor
hetzelfde lot te bewaren.&rdquo;</p>

<p>»Gij giftharten, addergebroed, schorpioenen, uitvaagsel van het
menschdom!&rdquo; schreeuwde Nebsecht de menigte toe, en sprong
driftig overeind om Warda met zijne oogen te zoeken. Toen hij
haar behouden zag zitten aan de voeten van de tooveres Hekt,
die den tuin was binnengedrongen, haalde hij weder vrij adem,
en begon zich met de gewonden bezig te houden.</p>

<p>»Hebt gij deze allen, die hier rondom liggen, in het stof doen
bijten?&rdquo; vroeg hij zijn vriend fluisterend.</p>

<p>Pentaoer knikte toestemmend en lachte: doch niet zegevierend,
maar beschaamd als een knaap, die het vogeltje dat hij ving,
tegen zijn wil, in zijne hand verstikte.</p>

<p>Nebsecht zag hem aan met verwondering en bezorgdheid, en
vroeg: »Waarom hebt gij u niet dadelijk kenbaar gemaakt?&rdquo;</p>

<p>»Omdat de geest van den krijgsgod Menth mij had aangegrepen,&rdquo;
antwoordde Pentaoer, »toen ik zag hoe die verwenschte
schurk dáar het meisje bij de haren sleurde. Ik zag, ik hoorde
niets meer; ik.....&rdquo;</p>

<p>»Gij hebt recht gehandeld,&rdquo; viel Nebsecht hem in de rede.
»Maar waar moet dit op uitloopen?&rdquo;</p>

<p>Op dit oogenblik klonk het geschetter van trompetten. De<span class="pagenum"><a name="Page_312" id="Page_312">[312]</a></span>
hoofdman, die door Ameni was afgezonden om den Paraschiet
gevangen te nemen, naderde met zijne soldaten. Alvorens den tuin
binnen te rukken beval hij het volk uiteen te gaan. De weerspannigen
werden met geweld uit elkaar gedreven. In weinige
oogenblikken was de huilende en razende menigte uit het dal weggeveegd
en het brandende huis omsingeld. Ook de kinderen van
Ramses met Nefert werden gedwongen hun plaats bij de heining
van den hof te verlaten. Rameri was zijne zuster gevolgd, zoodra
hij zag dat Warda gered was. Nefert was op het punt van ineen
te zijgen. Angst en deelneming hadden haar te sterk aangegrepen.
De oversten der draagstoeldragers gaven elkaar de handen, tilden
haar op en droegen haar voor de prinses en haar broeder uit.
Geen van het drietal sprak een woord, zelfs Rameri niet, want
hij kon Warda niet vergeten, noch den dankbaren blik, waarmede
zij hem had nageoogd. Maar opeens brak Bent-Anat het zwijgen
af, om te zeggen: »De Paraschieten-hut brandt nog altijd. Waar
zullen de armen nu slapen?&rdquo;</p>

<p>Nadat het dal van volk gezuiverd was, verscheen de officier
in den hof en vond hier, behalve de tooveres Hekt en Warda,
ook den dichter en Nebsecht, die bezig was met het verbinden
der gewonden. Pentaoer lichtte den hoofdman kortelijk omtrent
het gebeurde in, en noemde hem zijn naam.</p>

<p>Deze reikte hem de hand en zeide: »Waren er vele krijgers
van uw slag, heilige vader, in het leger van Ramses, de Cheta-oorlog
zou spoedig geëindigd zijn! Maar gij hebt geen Aziaten,
gij hebt burgers uit Thebe geveld, en hoeveel leed het mij ook
doet, ik moet u als mijn gevangene voor Ameni brengen.&rdquo;</p>

<p>»Doe wat uw plicht vordert,&rdquo; antwoordde Pentaoer, zich buigende
voor den hoofdman, die zijne lieden intusschen beval het lijk
van den Paraschiet op te nemen en naar het Seti-huis te dragen.</p>

<p>»Ik moet het meisje ook gevangen nemen,&rdquo; zeide de officier
zich tot Pentaoer richtende.</p>

<p>»Zij is krank,&rdquo; antwoordde de dichter.</p>

<p>»En wanneer zij niet spoedig tot rust komt,&rdquo; voegde de arts
er bij, &bdquo;dan is het met haar gedaan. Laat haar; zij is de bijzondere
beschermeling van de prinses Bent-Anat, die haar onlangs
heeft overreden.&rdquo;</p>

<p>»Ik zal haar in mijn verblijf nemen,&rdquo; zeide de tooveres, »en
wil voor haar zorgen. Dáar ligt haar grootmoeder reeds; zij is
half gestikt in de vlammen, maar komt weer bij. Ik heb plaats
voor beiden.&rdquo;</p>

<p>»Tot morgen dan,&rdquo; antwoordde de arts, »dan zal ik haar een
ander tehuis bezorgen.&rdquo;</p>

<p>De oude lachte hem onopgemerkt uit, prevelende: »Daar zullen
ook nog wel anderen voor haar willen zorgen!&rdquo;</p>

<p><span class="pagenum"><a name="Page_313" id="Page_313">[313]</a></span></p>

<p>De soldaten volgden het bevel van hun aanvoerder, namen de
verwonden op, en verwijderde zich met Pentaoer en het lijk
van den Paraschiet.</p>

<hr class="l3" />

<p>Intusschen was Bent-Anat met haar broeder en Nefert, na
veel oponthoud, gekomen aan de landingsplaats van de Nijlschepen.
Een der draagstoeldragers werd uitgezonden om de boot
te halen, die hen zou wachten. Hij moest zich bijzonder haasten,
want reeds zag men de lichten van de processie naderen,
die den god naar den Amontempel te Thebe terugbracht. Gelukte
het hun thans niet onverwijld in hunne boot plaats te
nemen, dan hadden zij het vooruitzicht uren lang te kunnen
wachten. Wanneer de processie in den nacht den stroom werd
overgezet, dan mocht geen vaartuig, dat niet voor dit doel werd
gebruikt, ja, zelfs geen bark van een der aanzienlijksten van
land afsteken. Ongeduldig en in groote spanning zagen broeder
en zuster uit naar het teeken van hun boot, want Nefert zonk
van uitputting bijna ineen, en Bent-Anat, op wier arm zij
steunde, gevoelde dat al hare leden begonnen te beven. Eindelijk
wenkte de draagstoeldrager. Het snelle maar onaanzienlijke
bootje, dat gewoonlijk alleen bij het jagen op vogels werd gebruikt,
schoot naderbij. Rameri liet een der matrozen zijn
roeispaan toesteken, en trok zoo het vaartuig dichter bij de
landingstrap.</p>

<p>Juist op dit oogenblik verscheen de overste der veiligheidswachten,
en riep: »Deze boot is de laatste die van wal mag
steken, vóor den overtocht van den god.&rdquo;</p>

<p>Zoo haastig als de zwakke Nefert zulks toeliet, die zoo zwaar
aan haar arm hing, liep Bent-Anat de trappen af, die nog maar
spaarzaam verlicht waren door het matte schijnsel van enkele
lantaarns. Straks als de godheid naderde, en de pekpannen en
fakkels ontstoken zouden worden, zou het hier daghelder zijn.
Maar eer zij de laatste trede bereikt had, voelde zij eene harde
hand op haar schouder, en de ruwe stem van den gids Paäker
riep: »Terug vee! Wij eerst!&rdquo;</p>

<p>De veiligheidswachten hielden hem niet tegen, want zij kenden
den gids en zijne onbesuisde manier van handelen. Paäker stak
dadelijk de vingers in den mond en floot, zóo schel, dat het
door de lucht suisde. Terstond daarop hoorde men riemslagen.</p>

<p>»Stoot die boot hier op zij! Dat volk kan wachten!&rdquo; riep de
Mohar zijn scheepsvolk toe.</p>

<p>Het vaartuig van den gids was grooter en sterker bemand,
dan dat der koningskinderen.</p>

<p><span class="pagenum"><a name="Page_314" id="Page_314">[314]</a></span></p>

<p>»Snel in de boot!&rdquo; riep echter Rameri.</p>

<p>Bent-Anat ging weder zwijgend vooruit, want zij durfde zich
hier om der wille van het volk en van Nefert niet andermaal
kenbaar maken. Doch Paäker trad haar in den weg, en riep:
»Heb je &rsquo;t niet gehoord, schorremorrie, dat je wachten zult tot
wij weg zijn? Mannen, haalt de boot van dat volk in den stroom
terug!&rdquo;</p>

<p>Het was Bent-Anat alsof haar bloed verstijfde, toen zij terstond
hierop eene luide woordenwisseling beneden aan de landingstrap
vernam. Rameri&rsquo;s stem werd boven alle anderen uitgehoord.</p>

<p>»Die schooiers durven weerstand bieden!&rdquo; riep de gids. »Ik
zal ze leeren! Hola, hier, Descher! Pak dat wijf en dien jongen!&rdquo;</p>

<p>Op dien stem sprong de groote roodharige dog, die reeds aan
zijn vader had toebehoord, en hem altijd vergezelde wanneer hij
als heden met zijne moeder het graf van den gestorven Mohar
bezocht, blaffend op het tweetal los. Nefert gaf een gil van
angst. Doch de hond herkende haar terstond, drong tegen haar
aan, en scheen met zijn gewoon gehuil zijne blijdschap te
kennen te geven.</p>

<p>Paäker, die de booten reeds genaderd was, keerde zich verbaasd
om, zag hoe het dier kwispelstaartend rondom Nefert liep,
die in haar jongensgewaad voor hem onherkenbaar was, sprong
terug en riep: »Ik zal je leeren, vlegel, mijn hond door gif of
tooverij te bederven.&rdquo; Daarbij hief hij zijn zweep op en sloeg
naar de schouders van Mena&rsquo;s vrouw, die met een gillenden
angstkreet bewusteloos ineenzonk.</p>

<p>De snoeren van de zweep waren vlak langs de wangen der
teedere vrouw gegaan, dank zij Bent-Anat&rsquo;s tegenwoordigheid van
geest. Want zij had met een krachtigen greep Paäkers arm tegengehouden.
Ontzetting, afschuw en toorn beletten haar een woord
te spreken. Doch Rameri had Nefert&rsquo;s gil gehoord en was met
een paar sprongen bij de vrouwen.</p>

<p>»Laffe schurk!&rdquo; riep hij, terwijl hij den roeiriem ophief, dien
hij in de hand hield. Paäker, aan den strijd gewoon, behield
zijne bedaardheid, en riep alleen zijn hond met een eigenaardig
gesis van zijne lippen toe: »Pak hem beet, Descher!&rdquo;</p>

<p>De hond sprong op den prins los. Rameri echter, die zijn
vader reeds als kind op menige jacht vergezelde, gaf het woedende
dier met den zwaren riem zulk een geweldigen slag op
zijn kop, dat hij rochelend neerstortte.</p>

<p>Paäker meende in de gansche wereld geen warmer vriend te
bezitten dan dit dier, zijn trouwen metgezel op al zijne tochten
door de woestijn en door vijandige landstreken. Toen hij het
daar stuiptrekkend zag neerzinken, geraakte hij buiten zichzelven
van woede. Met de zweep in zijn opgeheven arm stormde hij op<span class="pagenum"><a name="Page_315" id="Page_315">[315]</a></span>
den jongeling los. Maar deze, uitermate opgewonden door alles
wat hij in dezen nacht had doorleefd, geheel vervuld van den
krijgszuchtigen geest zijner vaderen, ten hoogste verbolgen op den
ruwen beleediger der vrouwen, als welker beschermer hij zich
beschouwde, gevoelde zich tegen dien man opgewassen, en sloeg
den gids met de roeispaan zoo hevig op zijne linkerhand, dat
de zweep hem ontviel, en hij huilend van pijn met de rechter
naar den dolk in zijn gordel greep.</p>

<p>Op dit oogenblik wierp Bent-Anat zich tusschen den man en
den jongeling, die nauwelijks den kinderleeftijd was ontwassen,
noemde andermaal haar eigen en ook haars broeders naam, beval
Paäker zijne matrozen tot bedaren te brengen, geleidde Nefert, die
onbekend was gebleven, naar het bootje, steeg erin met die haar
geleidden, en landde in weinig tijd aan het paleis.</p>

<p>Paäker en zijne moeder Setchem, voor welke hij zijne Nijlboot
had voorgeroepen, en die boven aan de landingstrap uit haar
draagstoel den strijd had gezien, zonder echter de oorzaak te begrijpen
en de personen te herkennen, moesten nog eenigen tijd
op de trap blijven wachten. Zijn hond was dood, zijne hand
deed hem gevoelig pijn en in zijn gemoed kookte het van
nieuwe woede. »Dat Ramses-gebroed!&rdquo; bromde hij in zichzelf;
»die gelukzoekers! Zij zullen mij leeren kennen! Mena en Ramses
staan dicht genoeg bij elkaar! Ik offer hen beiden op!&rdquo;</p>

<div class="footnotes">

<div class="footnote">
<p><a name="Footnote_245" id="Footnote_245"></a><a href="#FNanchor_245"><span class="label">245)</span></a> Zie boven bl. <a href="#Page_278">272</a>.</p>
</div>

<div class="footnote">
<p><a name="Footnote_246" id="Footnote_246"></a><a href="#FNanchor_246"><span class="label">246)</span></a> Peyron, <cite>Papyri Graeci regii Taurinensis</cite>, T. I, p. 41, 42,
85-88.</p>
</div>

<div class="footnote">
<p><a name="Footnote_247" id="Footnote_247"></a><a href="#FNanchor_247"><span class="label">247)</span></a> Het goed onderhouden oudste deel des tempels van Medinet Haboe.</p>
</div>

<div class="footnote">
<p><a name="Footnote_248" id="Footnote_248"></a><a href="#FNanchor_248"><span class="label">248)</span></a> Het tegenwoordige Qoernet Moerraï Ald el Qoernah.</p>
</div>

<div class="footnote">
<p><a name="Footnote_249" id="Footnote_249"></a><a href="#FNanchor_249"><span class="label">249)</span></a> Het tegenwoordige el Assassif en Drah aboe&rsquo;l Negga.</p>
</div>

<div class="footnote">
<p><a name="Footnote_250" id="Footnote_250"></a><a href="#FNanchor_250"><span class="label">250)</span></a> Het tegenwoordige Biban el Moeloek.</p>
</div>

<div class="footnote">
<p><a name="Footnote_251" id="Footnote_251"></a><a href="#FNanchor_251"><span class="label">251)</span></a> Het graf van Neferhotep bleef voortreffelijk bewaard, alsmede de tekst
van het lied, dat het eerst door Dümichen (<cite>Historische Inschriften</cite>,
II) werd uitgegeven, daarna door L. Stern (<cite>Zeitschr. für ägyptische
Sprache</cite>, 1873) werd verklaard. De volgende regels zijn daaruit vertaald.</p>
</div>

<div class="footnote">
<p><a name="Footnote_252" id="Footnote_252"></a><a href="#FNanchor_252"><span class="label">252)</span></a> Manoen, <cite>Doodenboek</cite> 15 z. 44; 110, z. 11.</p>
</div>

<div class="footnote">
<p><a name="Footnote_253" id="Footnote_253"></a><a href="#FNanchor_253"><span class="label">253)</span></a> Men geloofde dat waanzinnigen door demonen bezeten waren. De
beroemde stêle in de bibliotheek van Parijs, die door E. de Rougé uitnemend
is verklaard, verhaalt ons van de door demonen bezetene schoonzuster
van Ramses XII, dat de booze geesten, waardoor zij bevangen was,
uitgedreven waren door het beeld van Choensoe, dat naar haar Aziatisch
vaderland was gezonden.</p>
</div>

<div class="footnote">
<p><a name="Footnote_254" id="Footnote_254"></a><a href="#FNanchor_254"><span class="label">254)</span></a> Feestredenaar.</p>
</div></div>

<hr class="l1" />

<p><span class="pagenum"><a name="Page_316" id="Page_316">[316]</a></span></p>


<h3><a name="II_14" id="II_14"></a>VEERTIENDE HOOFDSTUK.</h3>

<hr class="l4" />

<p>Eindelijk was ook de boot van den gids van wal gestoken met
zijne moeder Setchem en het lijk van zijn hond. Zijn plan was het
beest te laten balsemen, en te Kynopolis<a name="FNanchor_255" id="FNanchor_255"></a><a href="#Footnote_255" class="fnanchor">255)</a>, de stad waarin men
de honden meer dan andere dieren voor heilig hield, te laten bijzetten.
Hijzelf begaf zich naar het Seti-huis, waar in den nacht
die op het feest volgde een groot gastmaal werd gehouden, waaraan
zich de aanzienlijke priesters uit de Nekropolis zoowel als uit
Thebe, benevens de feestgezanten en de keur der waardigheidbekleeders
plachten te vereenigen. Zijn vader werd, als hij ten minste
in Thebe vertoefde, nooit bij dien maaltijd gemist. Hemzelven
viel heden voor het eerst de buitengewone onderscheiding ten deel
van als gast tegenwoordig te zijn, eene eer, die velen hem konden
benijden. Hij had dit alleen aan den stadhouder te danken,
zoo als Ameni hem uitdrukkelijk zeide, toen hij hem gisteren
noodigde.</p>

<p>Voordat hij van haar afscheid nam, had zijne moeder de door
Rameri verwonde hand verbonden. Hij gevoelde hevige pijn,
maar hij zou voor geen prijs het gastmaal in het Seti-huis hebben
willen verzuimen, hoezeer hij er ook tegen opzag. Zijn geslacht
was zoo oud en aanzienlijk als eenig ander in Egypte,<span class="pagenum"><a name="Page_317" id="Page_317">[317]</a></span>
zijn bloed zuiverder dan dat des konings, en toch gevoelde hij
zich nooit in het gezelschap van rijksgrooten op zijn plaats. Hij
was geen priester en toch een schrijver, hij was een krijgsman
en toch stond hij niet in de gelederen van &rsquo;s konings helden. Bij
zijne opvoeding had hij strenge plichtsbetrachting geleerd, en hij
wijdde zich ook geheel aan zijn beroep. Doch zijne levensgewoonten
verschilden hemelsbreed van die dergenen, in wier kring
hij was opgewassen, en waarvan zijn schoone, dappere en grootmoedige
vader het sieraad was geweest. Hij was niet als een gierigaard
gehecht aan het vermogen, dat hij geërfd had; integendeel,
de edele deugd der vrijgevigheid scheen hem niet vreemd te zijn.
Hij liet echter de ongevoeligheid van zijn hart juist het meest
blijken als hij gaf. Want behalve dat hij van zijne geschenken
zooveel mogelijk vertoon maakte, werd hij niet moede de beweldadigden,
die van hem afhankelijk waren, telkens voor te houden,
welk een dank zij hem verschuldigd waren. Hij meende door zijne
gaven het recht verworven te hebben, elk die ze aannam naar
welgevallen ruw en onbeschaamd te mogen bejegenen. Ziedaar,
waarom zelfs zijne beste daden hem meer vijanden dan vrienden
bezorgden.</p>

<p>Paäker was derhalve een man van een onedel, of liever van
een uiterst zelfzuchtig karakter. Als hij langs een korter weg
zijn doel bereiken kon, was het hem volmaakt onverschillig, of
hij op bloemen trad, dan op het zand der woestijn. Deze zijn gemoedsgesteldheid
openbaarde zich in alles, en was ook merkbaar
in zijn uiterlijk voorkomen, zooals in den klank van zijn stem, in
de breede trekken van zijn gelaat en in de pronkerige bewegingen
van zijne ineengedrongen gestalte. In het leger kon hij zich gedragen
zooals hij wilde, maar dit was niet geoorloofd in het gezelschap
van lieden, die tot zijn stand behoorden. Daarom, en
omdat hij de gave miste van vlug te kunnen spreken en met
gevatheid te kunnen antwoorden, eene gave die hun eigen was,
gevoelde hij zich niet op zijn gemak en niet op zijne plaats in
hun midden. Hij zou aan de uitnoodiging van Ameni waarschijnlijk
geen gevolg hebben gegeven, wanneer zij niet zijne ijdelheid
gestreeld had.</p>

<p>Het was reeds laat geworden, maar het maal begon eerst omstreeks
middernacht, want de gasten waren vooraf tegenwoordig
bij de voorstellingen, die op het heilige meer in het zuiden van
de Nekropolis bij lamp- en fakkellicht werden gegeven, en die
betrekking hadden op de lotgevallen van Isis en Osiris. Toen hij
de feestelijk getooide zaal betrad, waarin de tafels waren opgeslagen,
vond hij alle gasten verzameld. Ook de stadhouder Ani was
tegenwoordig en gezeten ter rechterzijde van Ameni, aan het hoofd
van de voornaamste tafel in het midden, waaraan verschillende<span class="pagenum"><a name="Page_318" id="Page_318">[318]</a></span>
plaatsen onbezet waren, want de profeten en ingewijden van Amon
in Thebe hadden zich laten verontschuldigen. Zij waren trouw
gehecht aan Ramses en zijn huis, en hun grijze overste keurde
de stoutmoedige handelwijze van Ameni tegen de kinderen des
konings ten strengste af. Zij hielden ook het wonder van het
ramshart voor een vijandigen streek der priesters in de Nekropolis
tegen den rijkstempel te Thebe, door den pharao zoozeer
begunstigd<a name="FNanchor_256" id="FNanchor_256"></a><a href="#Footnote_256" class="fnanchor">256)</a>.</p>

<p>De Mohar ging naar de tafel, aan welke de bevelhebber der
als overwinnaars uit Ethiopië teruggekeerde troepen, met andere
officieren van hoogen rang was gezeten. Naast eerstgenoemde was
een plaats open. Paäker wilde er regelrecht op afgaan; toen hij
echter bemerkte, dat de generaal zijn buurman een wenk gaf om
aan te sluiten, begreep de gids dat deze hem beletten wilde aan
zijne zijde plaats te nemen. Hij keerde dus met spijtigen blik
aan de tafel der krijgslieden den rug toe. De Mohar was hem
geen welkom feestgenoot. »Het is of de wijn mij zuur smaakt,
als die lomperd er in ziet,&rdquo; zeide de bevelhebber.</p>

<p>De oogen aller gasten richtten zich op Paäker, die naar eene
plaats uitzag. Toen niemand hem een wenk gaf om bij hem te
komen, begon zijn bloed weder te koken. Het liefst zou hij terstond
met een vloek de feestzaal verlaten hebben. Reeds keerde
hij zich naar de deur, toen de stadhouder, die met Ameni eenige
woorden gefluisterd had, hem toeriep en verzocht de plaats in
te nemen, die voor hem bestemd was, daarbij wijzende op den
stoel aan zijne zijde, die voor den eersten profeet van den
rijkstempel was bestemd geweest.</p>

<p>Paäker zette zich onder eene diepe buiging op deze eereplaats
neder, doch hij durfde niet van de tafel op te zien, want hij vreesde
verwonderde en spottende gezichten te ontmoeten. En toch had
hij zich kunnen voorstellen, hoe zijn grootvader Assa en zijn vader<span class="pagenum"><a name="Page_319" id="Page_319">[319]</a></span>
in de nabijheid waren gezeten van deze plaats, die hun ook
werkelijk meermalen was ingeruimd. Was hij niet hun opvolger
en erfgenaam? Stamde zijne moeder Setchem niet uit een koninklijk
geslacht? Was het Seti-huis hem niet grooter dank schuldig,
dan alle overigen?</p>

<p>Een dienaar hing hem een krans over de breede schouders
en een ander bood hem wijn en spijzen aan. Nu eerst waagde
hij het op te zien en daarbij ontmoette hij de helder vonkelende
oogen van den tweeden profeet Gagaboe, die tegenover hem zat.
Hij begon weder op de tafel te staren. Toen sprak de stadhouder
hem aan en vertelde, zich daarbij half wendend tot die
in zijne nabijheid waren gezeten, dat de Mohar morgen naar
Syrië dacht te trekken, ten einde zijne zware taak weder op zich
te nemen.</p>

<p>Het klonk Paäker in de ooren, als had Ani zich bij de aanwezigen
willen verontschuldigen, dat hij hem zulk eene eereplaats
had gegeven. Eindelijk hief de stadhouder den beker op,
en dronk op den goeden uitslag der verkenningstochten en het
zegenrijk einde van elken strijd, die de Mohar te voeren zou
hebben. Ook de opperpriester wijdde hem een dronk, en dankte
hem luide in naam van het Seti-huis voor het kostelijk stuk
bouwland, dat hij hedenmorgen als feestgave aan den tempel had
vereerd<a name="FNanchor_257" id="FNanchor_257"></a><a href="#Footnote_257" class="fnanchor">257)</a>. Een gemompel van bijval werd door de geheele zaal
vernomen, en eerst nu begon het gevoel van onzekerheid den
gids te verlaten.</p>

<p>»Zijt gij gewond?&rdquo; vroeg de stadhouder. Want Paäker had
nog altijd zijne hand, die hem hevig pijn deed, in de zwachtels,
die zijne moeder er omgelegd had.</p>

<p>»Het heeft niets te beteekenen,&rdquo; antwoordde de gids. »Toen ik
mijne moeder naar de boot bracht, viel er....&rdquo;</p>

<p>»Er viel,&rdquo; haastte zich een zijner vroegere medescholieren, de
opperbevelhebber van de wachtsoldaten in Thebe, die zeer hoog
aan tafel geplaatst was, lachende te zeggen: »er viel een stok
of roeiriem op zijne vingers.&rdquo;</p>

<p>»Dat is wat te zeggen,&rdquo; riep de stadhouder.</p>

<p>»Een nog zeer jonge knaap heeft zich tegen hem durven verzetten,&rdquo;
ging de bevelhebber voort. »Mijne lieden hebben mij
alles haarfijn bericht. De jongen sloeg eerst zijn hond dood....&rdquo;</p>
<p><span class="pagenum"><a name="Page_320" id="Page_320">[320]</a></span></p>
<p>»Den fraaien Descher?&rdquo; vroeg de grijze opperjachtmeester, met
innig leedwezen. »Uw vader stond dikwijls met dit dier mij ter
zijde, wanneer wij jacht maakten op everzwijnen.&rdquo;</p>

<p>Paäker knikte. De bevelhebber echter, in het trotsch gevoel
van zijne positie en waardigheid, begon opnieuw, zonder erop te
letten dat het bloed den gids naar het hoofd steeg en zijne wangen
kleurde: »Toen de hond op den grond lag, sloeg de waaghals
u de zweep uit de hand.&rdquo;</p>

<p>»De strijd heeft toch geene aanleiding gegeven tot rustverstoring?&rdquo;
vroeg Ameni ernstig.</p>

<p>»Neen,&rdquo; zeide de bevelhebber. »Het feest van heden is overigens
bijzonder rustig afgeloopen. Als niet het ongelukkig interval
met dien waanzinnige Paraschiet de processie had gestoord, dan
zouden wij de volksmenigte over hare houding slechts kunnen
prijzen. Behalve den vechtlustigen priester, dien wij u hebben
uitgeleverd, zijn er enkel een paar dieven opgebracht. Zij behoorden
allen tot de caste<a name="FNanchor_258" id="FNanchor_258"></a><a href="#Footnote_258" class="fnanchor">258)</a>, daarom ontnamen wij hun alleen het
geroofde, en lieten ze verder loopen. &mdash; Maar zeg mij toch eens,
Paäker, welke vriendelijke geesten zijn er in u gevaren dat gij
dien vlegel ongestraft de wijk liet nemen?&rdquo;</p>

<p>»Hebt gij dat waarlijk gedaan?&rdquo; riep de oude Gagaboe. »Gewoonlijk
toch is haat uw handwerk....&rdquo;</p>

<p>Ameni wierp den grijsaard zulk een verwijtenden blik toe, dat
hij zweeg. Hij vroeg daarop den Mohar: »Hoe ontstond deze
strijd, en wie was die jongen?&rdquo;</p>

<p>»Onbeschaamd volk,&rdquo; antwoordde Paäker, »wilde zijn schuitje
met geweld aan de landingsplaats brengen, vóor de boot waarop
mijne moeder wachtte. Ik verdedigde mijn recht. Toen viel die
knaap mij aan, en sloeg mijn hond dood. Ja, bij mijn Osirischen
vader, die het dier liefhad, de krokodillen zouden hem al lang
hebben verslonden, wanneer niet eene vrouw zich geplaatst had
tusschen hem en mij, en zich had doen kennen als Bent-Anat,
de dochter van Ramses. Zij was het in eigen persoon, en de
knaap de jonge prins Rameri, dien gij gisteren uit dit huis hebt
gebannen.&rdquo;</p>
<p><span class="pagenum"><a name="Page_321" id="Page_321">[321]</a></span></p>
<p>»Oho,&rdquo; riep de oude jachtmeester, »oho, mijnheer de Mohar,
spreekt men zoo van de kinderen des konings?&rdquo;</p>

<p>Ook andere beambten, die den pharao aanhingen, gaven duidelijk
hun ongenoegen te kennen. Doch Ameni fluisterde den gids
toe: »Zwijg voor het oogenblik!&rdquo; Daarop zeide hij overluid:
»Het wegen van woorden, mijn vriend, was nooit uw zaak en
heden spreekt gij naar &rsquo;t mij toeschijnt, als iemand die de koorts
heeft. Kom hier Gagaboe, onderzoek Paäkers wond, waarover
hij zich niet behoeft te schamen, want een koningszoon heeft
hem geslagen.&rdquo;</p>

<p>De grijsaard maakte de zwachtels los, die de sterk gezwollen
hand van den Mohar omgaven, en riep: »Die slag is duchtig
aangekomen! Drie vingers zijn gebroken, en bovendien, zie maar,
de smaragd van uw zegelring.&rdquo;</p>

<p>Paäker zag naar zijne pijnlijke vingers en haalde weder vrij
adem, want niet zijn orakelring met den naam van Thotmes III
was verbrijzeld, maar de kostbare ring, dien de regeerende koning
eens aan zijn vader had geschonken. In de gouden kast hingen
nog maar enkele splinters van den vlak geslepen zegelsteen. De
naam des konings was met de ontbrekende stukken op den grond
gevallen en verdwenen. Paäkers bleeke lippen bewogen zich weer
en eene stem in zijn binnenste riep hem toe: »De goden wijzen
u den weg! De naam is vernietigd; hij die hem droeg moet
volgen!&rdquo;</p>

<p>»Jammer van den ring,&rdquo; zeide Gagaboe; »en als de hand niet
denzelfden weg op zal gaan, &mdash; gelukkig is het maar de linker &mdash; raad
ik u niet meer te drinken en u naar den arts Nebsecht
te laten brengen, met verzoek de gebrokene beentjes te zetten
en te verbinden.&rdquo;</p>

<p>Paäker stond op en nam afscheid, nadat Ameni hem den volgenden
dag in het Seti-huis en de stadhouder hem in het paleis
had genoodigd.</p>

<p>Zoodra de deur zich achter den gids had gesloten, zeide de
schatmeester van het Seti-huis: »Dat was een kwade dag voor
den Mohar, die hem misschien leeren zal, dat men er hier in
Thebe niet op los kan trekken, gelijk in het veld. Er is heden
nog wat anders met hem gebeurd. Wilt gij het hooren?&rdquo;</p>

<p>»Vertel het ons,&rdquo; riep een zijner dischgenooten.</p>

<p>»Gij kent den ouden Seni,&rdquo; zoo begon de schatmeester. »Hij
was een rijk man, maar gaf al wat hij bezat aan de armen, toen
hij zijne zeven bloeiende zonen, den een na den ander, in den
krijg of door ziekten verloren had. Hij behield voor zich niet
meer dan een klein huisje met een tuintje en zeide, dat hij zich
wilde erbarmen over de verlatenen hier op aarde, gelijk de goden
zich over zijne kinderen in de andere wereld zouden ontfermen.<span class="pagenum"><a name="Page_322" id="Page_322">[322]</a></span>
Spijst de hongerigen, drenkt de dorstigen, kleedt de naakten, zegt
de wet<a name="FNanchor_259" id="FNanchor_259"></a><a href="#Footnote_259" class="fnanchor">259)</a>, en daar Seni niets meer heeft weg te geven, trekt hij,
zoo gij weet, zelf honger en dorst lijdende en ter nauwernood
gekleed, de stad door en naar elke plaats waar feest wordt
gevierd, bedelende voor zijne aangenomen kinderen, de armen.
Wij hebben hem allen wat gegeven, want ieder weet voor wie
hij zich vernedert en de hand houdt uitgestrekt. Heden trok hij
weder met zijn zakje rond, en smeekte met zijne goedige oogen
om een aalmoes. Paäker heeft ons op dit feest een kostelijk
stuk land gegeven, en meent nu, misschien te recht, dat hij het
zijne heeft gedaan.&rdquo;</p>

<p>»Toen Seni hem aansprak, beval hij hem heen te gaan. De oude
man hield echter niet op te smeeken, en volgde hem onafgebroken
tot aan het graf zijns vaders, terwijl vele lieden hen
naliepen. Daar voer de gids hevig tegen hem uit, wees hem nog
eens af, en toen de bedelaar het waagde hem bij zijn kleed te
grijpen, hief hij zijne zweep op en sloeg den armen man twee,
ja, driemaal, roepende: &sbquo;Daar heb je wat je toekomt!&rsquo; De oude
man hield zich geduldig en bedaard, en zeide, terwijl hij zijn
zakje opendeed, met betraande oogen: &sbquo;Mijn deel heb ik dus
ontvangen; maar nu mijne armen!&rsquo;&rdquo;</p>

<p>»Ik stond er bij, toen dit plaats had, en zag hoe Paäker zich
ijlings in het graf terugtrok, en hoe zijne moeder Setchem aan
Seni haar vollen buidel toewierp. Haar voorbeeld werd door
anderen gevolgd, en de oude heeft nooit zoo&rsquo;n rijken oogst gehad
als heden. De armen mogen den Mohar wel dankbaar zijn! Eene
groote massa volk vatte post voor zijne groeve, en het zou slecht
met hem zijn afgeloopen, als de politie-wacht de menigte niet
uit elkaar had gedreven.&rdquo;</p>

<p>Dit verhaal werd natuurlijk met grooten bijval aangehoord.
Want niemand is zoo zeker van de algemeene instemming, als
hij die de nederlaag kan vertellen van een overmoedige, dien
men niet liefheeft. Intusschen hadden de stadhouder en de
opperpriester druk met elkander gefluisterd.</p>

<p>»Het is derhalve aan geen twijfel onderhevig,&rdquo; zeide Ameni,
»dat Bent-Anat het feest heeft bijgewoond.&rdquo;</p>

<p>»En zij liet zich opnieuw in met den priester, dien gij altijd
zoo warm verdedigt,&rdquo; fluisterde de ander.</p>

<p>»Pentaoer zal nog dezen nacht verhoord worden,&rdquo; antwoordde
de opperpriester. »Reeds worden de schotels weggenomen en
het drinkgelag begint. Laten wij opbreken en den dichter een
bezoek brengen.&rdquo;</p>

<p>»Wij missen thans getuigen,&rdquo; hernam Ani.</p>
<p><span class="pagenum"><a name="Page_323" id="Page_323">[323]</a></span></p>
<p>»Die hebben wij niet noodig,&rdquo; verzekerde Ameni. »Hij kan
niet liegen.&rdquo;</p>

<p>»Nu, breek dan op,&rdquo; zeide de stadhouder lachend, »want ik
ben waarlijk ook nieuwsgierig naar dezen blanken neger, en wil
wel eens weten hoe hij met de waarheid zal omspringen. Gij
vergeet echter, dat hier eene vrouw in het spel is.&rdquo;</p>

<p>»Dat is altijd het geval,&rdquo; antwoordde Ameni. Hij riep Gagaboe
bij zich, droeg zijn zetel aan hem over, en verzocht hem om
aan het gesprek eene vroolijke wending te geven, de gasten aan
te moedigen om duchtig te drinken, en elk onderhoud over den
koning, den staat en den krijg af te snijden. »Gij weet,&rdquo; zoo
besloot hij, »dat wij heden niet onder ons zijn. Wat heeft de
wijn niet reeds doen verraden! Wees daaraan indachtig! Zich
aan anderen te spiegelen, leert voorzichtigheid!&rdquo;</p>

<p>De stadhouder Ani klopte den oude op den schouder en zeide:
»Er zal heden een bres gemaakt worden in uwe wijnschuren.
Men zegt van u, dat gij nooit een leeg glas, en ook geen vol
kunt zien! Welnu, vier heden aan uw tegenzin tegen beiden
den vrijen teugel, en wanneer gij meent dat het tijd is, wenk
dan mijn hofmeester, die daar in den hoek zit. Hij heeft eene
kruik van het edelst druivennat van Byblos<a name="FNanchor_260" id="FNanchor_260"></a><a href="#Footnote_260" class="fnanchor">260)</a> van de overzijde
medegebracht en zal u daarvan schenken. Ik kom nog weder om
u goeden nacht te zeggen.&rdquo;</p>

<p>Ameni was gewoon bij het begin van drinkgelagen zich te
verwijderen. Toen de deur achter hem en den stadhouder gesloten
was, werden nieuwe rozenkransen om den hals der gasten
gelegd, lotusbloemen boven op hun hoofd gestoken en de
bekers opnieuw gevuld. Er verschenen eenige muzikanten, die
op harpen, luiten, fluiten en handtrommels, vroolijke deuntjes
speelden. De directeur gaf de maat aan met in de handen te
klappen en naarmate de gasten opgewondener werden, hielpen
zij door gelijkmatige slagen mede. De levendige Gagaboe handhaafde
zijn roem als lustig drinker en leider van eene drinkpartij.
Weldra straalden de ernstige priestergezichten van uitgelaten
vreugde, en krijgslieden, zoowel als hofbeambten deden hun best
elkander de loef af te steken in dartele scherts.</p>

<p>Nu wenkte de grijsaard, en dadelijk verscheen een jeugdig,
met kransen getooid tempeldienaar, die een rijk verguld mummiebeeldje
bracht. Hij gaf het rond in den kring en riep: »Ziet dit
beeld! Weest vroolijk en drinkt, zoolang gij op aarde wandelt,
want eerlang zult gij aan deze mummie gelijk zijn&rdquo;<a name="FNanchor_261" id="FNanchor_261"></a><a href="#Footnote_261" class="fnanchor">261)</a>.</p>

<p><span class="pagenum"><a name="Page_324" id="Page_324">[324]</a></span></p>

<p>Gagaboe wenkte nog eens, en nu bracht de hofmeester van
den stadhouder den edelen wijn van Byblos. Men prees den
milden gever, Ani, en roemde den geurigen smaak van dezen
kostelijken drank.</p>

<p>»Zulke wijn,&rdquo; riep de anders zoo bijzonder ernstige overste
der Pastophoren, »is als de zeep&rdquo;<a name="FNanchor_262" id="FNanchor_262"></a><a href="#Footnote_262" class="fnanchor">262)</a>.</p>

<p>»Welk eene wonderlijke vergelijking!&rdquo; zeide Gagaboe, hartelijk
lachende. »Dat moet gij nader verklaren!&rdquo;</p>

<p>»Wel,&rdquo; hernam de ander, »hij wascht de zorgen der ziel weg.&rdquo;</p>

<p>»Bravo, mijn vriend!&rdquo; riep de oude. »Nu moet ook ieder den
roem van dit heerlijk druivensap met een woord prijzen. Kom
gij, eerste profeet van den Amenophis-tempel, maak maar een
begin.&rdquo;</p>

<p>»De zorg is vergif,&rdquo; sprak hij, »en de wijn is het tegengif
tegen het gif der zorg.&rdquo;</p>

<p>»Heel goed! Nu verder! De beurt is aan u, geheimraad des
konings!&rdquo;</p>
<p><span class="pagenum"><a name="Page_325" id="Page_325">[325]</a></span></p>
<p>»Elk ding heeft zijn geheim,&rdquo; sprak de beambte, »en het
geheim van dezen wijn is de vreugde.&rdquo;</p>

<p>»Nu aan u, zegelbewaarder!&rdquo;</p>

<p>»De wijn grendelt de deuren der droefheid, en sluit de poorten
der zorgen!&rdquo;</p>

<p>»Ja, dat doet hij, dat doet hij zeker! Nu gij, eerwaarde gouverneur
van Hermonthis, die van ons allen de oudste zijt!&rdquo;</p>

<p>»De wijn rijpt eigenlijk alleen voor ons oudjes, en niet voor
u, jong volk!&rdquo;</p>

<p>»Dat zult ge ons nader verklaren,&rdquo; klonk een stem van de
tafel der krijgslieden.</p>

<p>»Hij maakt,&rdquo; zeide de tachtigjarige lachend, »van grijsaards
jongelingen, maar van jongelingen kinderen.&rdquo;</p>

<p>»Die kaatst moet den bal verwachten, gij jongens!&rdquo; riep Gagaboe.
»Uw spreuk, overste der Horoscopen!&rdquo;</p>

<p>»De wijn is vergif,&rdquo; sprak de knorrige priester, »want hij
maakt wijzen tot gekken.&rdquo;</p>

<p>»Dan hebt gij, helaas, weinig van hem te vreezen,&rdquo; antwoordde
Gagaboe ondeugend. »Verder, jachtmeester!&rdquo;</p>

<p>»De rand van den beker,&rdquo; sprak deze, »is als de lippen onzer
geliefde. Raakt men hem aan, en bevochtigt de wijn onze tong,
dan kust ons de bruid.&rdquo;</p>

<p>»Veldoverste, de beurt is thans aan u!&rdquo;</p>

<p>»Ik wenschte dat de Nijl in plaats van water zulk een wijn
inhield,&rdquo; riep de krijgsman, »en dat ik zoo groot was als de
kolos van Amenophis, en dat Hatasoe&rsquo;s grootste obelisk<a name="FNanchor_263" id="FNanchor_263"></a><a href="#Footnote_263" class="fnanchor">263)</a> mijn
drinkglas was, en dat ik drinken mocht zooveel ik maar wilde.
Laat ons nu, eerwaarde Gagaboe, ook uw spreuk hooren tot lof
van den wijn.&rdquo;</p>

<p>De tweede profeet hief zijn beker omhoog, bekeek met welgevallen
het gulden vocht, slurpte het langzaam op, en zeide
toen met ten hemel geslagene oogen: »Ik vrees dat ik te nietig
ben om de verheven goden voor zulk eene weldaad te
danken.&rdquo;</p>

<p>»Goed gesproken!&rdquo; riep de stadhouder Ani, die tot de gasten
was teruggekeerd, zonder dat ze hem opgemerkt hadden. »Wanneer
mijn wijn spreken kon, dan zou hij u danken, voor hetgeen
gij van hem gezegd hebt.&rdquo;</p>

<p>»Heil den stadhouder Ani!&rdquo; riepen de drinkers, en hieven
hunne schalen omhoog, die met zijn edel vocht gevuld waren.</p>
<p><span class="pagenum"><a name="Page_326" id="Page_326">[326]</a></span></p>
<p>Hij beantwoordde dien dronk, stond daarna op en riep: »Wie
uwer deze wijn heeft geproefd, dien noodig ik morgen aan mijne
tafel. Dáar zal hij hem wedervinden, en blijft dit druivennat hem
dan nog altijd smaken, zoo zal hij mij als gast elken avond recht
welkom zijn! Goeden nacht thans mijne vrienden!&rdquo;</p>

<p>Een daverend gejuich klonk hem achterna.</p>

<p>De morgen begon reeds te schemeren, toen de gasten de zaal
verlieten. Daar waren maar weinigen, die hun weg alleen konden
vinden. De meesten werden gewoonlijk opgenomen door
hunne slaven, die hen stonden te wachten, ze als balken op
hunne hoofden droegen en zoo naar de draagstoelen brachten,
om ze naar huis te voeren. Doch heden werden hun slaapplaatsen
in het Seti-huis ingeruimd, want er was een schrikkelijk
onweder losgebroken.</p>

<hr class="l3" />

<p>Terwijl de gasten de bekers omhoog hieven en hunne vreugde
steeds hooger klom, was Pentaoer, weinige uren te voren als
gevangene opgebracht, in tegenwoordigheid van den stadhouder
verhoord. Ameni&rsquo;s boden hadden den priester geknield gevonden
en zoo diep in gedachten verzonken, dat hij hen zelfs niet hoorde
naderen. Zijne zielsrust was geweken; zijn gemoed was in oproer
en het wilde hem maar niet gelukken kalm over alles na te
denken, en tot klaarheid te komen omtrent dat nieuw onstuimig
leven in zijn binnenste. Tot dusver had hij zich nooit ter ruste
gelegd, zonder zich rekenschap te geven van den afgeloopen
dag, en het was hem gemakkelijk gevallen in zijn doen en laten
nauwkeurig het goede van het kwade te onderscheiden. Maar
heden vertoonden zich voor zijne terugziende oogen niet anders
dan verwarde beelden. Als hij moeite deed ze van elkander te
scheiden en te ordenen, zag hij de gestalte van Bent-Anat, die
zijn hart en zijne zinnen aan banden legde.</p>

<p>Zijne vreedzame hand had zich tegen zijne medemenschen opgeheven
en bloed vergoten. Hij wilde zich overtuigen dat hij
slecht had gehandeld en berouw gevoelen; doch het was hem niet
mogelijk, want zoo vaak hij zichzelven verwijten deed en veroordeelde,
zag hij de hand van den soldaat in het haar van
het meisje, en het oog van de prinses, dat zijne handelwijze billijkte,
ja van bewondering sprak. En hij moest voor zichzelven
erkennen, dat hij goed had gehandeld, en morgen in gelijke
omstandigheden weder hetzelfde zou doen. Tegelijk begreep hij
echter, dat hij de hem door de beschikking der goden gestelde
grenzen aan alle zijden had overschreden, en het scheen hem<span class="pagenum"><a name="Page_327" id="Page_327">[327]</a></span>
toe, als zou het hem nimmer weder gelukken zich te huis te
gevoelen in het stille, beperkte en vreedzame leven van weleer.</p>

<p>Hij bad tot den Eenen, en tot den verheerlijkten geest van de
eenvoudige vrome vrouw, die hij zijne moeder had genoemd, om
zielsrust en tevredenheid met zijn lot. Maar te vergeefs; want
hoe langer hij op de knieën lag, en de armen smeekend omhoog
hief, des te stouter werden zijne wenschen, des te minder gelukte
het hem zijn schuld te erkennen en berouw te gevoelen. De
roepstem van Ameni scheen hem daarom eene verlossing toe,
en hij volgde den bode, overtuigd dat hij streng gestraft zou
worden, maar zonder vrees, ja zelfs blijmoedig.</p>

<p>Pentaoer gehoorzaamde terstond het bevel van den opperpriester,
die hem hoog ernstig aanzag, en gaf van alles bericht.
Hij vertelde hoe hij, daar geen der artsen tehuis was, de oude
Paraschietenvrouw was gevolgd naar haar man, die door demonen
bezeten was, en hoe hij om een meisje te redden, dat het
volk mishandelen wilde, zijne hand had opgeheven en daarbij
harde slagen had uitgedeeld.</p>

<p>»Gij hebt vier menschen gedood en wel tweemaal zoovelen
zwaar gewond,&rdquo; zeide Ameni. »Waarom deedt ge u niet als
priester kennen, en als de de feestredenaar van dezen dag? Waarom
hebt gij geene poging gedaan om het volk, in plaats van door
geweld, door vermanende woorden tot rust te brengen?&rdquo;</p>

<p>»Ik droeg geen priesterlijk gewaad,&rdquo; antwoordde Pentaoer.</p>

<p>»Ook daarin hebt gij misdreven,&rdquo; zeide Ameni, »want gij weet
dat de wet ieder onzer verbiedt zonder het witte kleed dit huis
te verlaten. En gij zoudt de macht van uwe stem niet kennen?
Durft ge mij tegenspreken, wanneer ik beweer, dat gij ook in
het eenvoudig arbeiderskleed in staat geweest zoudt zijn met
woorden hetzelfde uit te werken als met doodelijke slagen?&rdquo;</p>

<p>»Het zou mij misschien gelukt zijn,&rdquo; gaf Pentaoer ten antwoord.
»Maar eene dierlijke woede had zich van de menigte
meester gemaakt. Ik vond geen tijd tot kalm overleg, en toen
ik den booswicht, die het onschuldige kind bij de haren sleurde,
als een gifslang had weggeslingerd, werd er een strijdlustige
geest in mij wakker. Mijn leven was mij niets meer waard, en
ik zou duizenden hebben verslagen, om dat arme kind te
redden.&rdquo;</p>

<p>»Uwe oogen vonkelen,&rdquo; zeide Ameni, »als hadt gij een heldendaad
verricht. Toch hebt gij slechts weerlooze en vrome burgers
verslagen, die vol ontzetting waren over eene schandelijke
misdaad. Ik begrijp niet hoe in den tuinmanszoon, den dienaar
der godheid, de geest van een krijgsman is gevaren.&rdquo;</p>

<p>»Ja,&rdquo; hernam Pentaoer, »toen de menigte op mij indrong, en
ik haar met inspanning van al mijne krachten van mij afweerde,<span class="pagenum"><a name="Page_328" id="Page_328">[328]</a></span>
toen heb ik iets gevoeld van den wellust van den krijgsman,
die het hem toevertrouwde krijgsteeken verdedigt tegen het
geweld van den aandringenden vijand. In een priester is dit
zeker zondig, en ik wil er voor boeten, maar het is niet anders,
ik heb het gevoeld.&rdquo;</p>

<p>»Gij hebt het gevoeld en gij zult er voor boeten,&rdquo; sprak Ameni
ernstig. »Bovendien was uw bericht niet geheel overeenkomstig
de waarheid. Waarom hebt gij verzwegen, dat Bent-Anat, de
dochter van Ramses, zich in den strijd gemengd en u gered heeft,
door zich aan de menigte te doen kennen en haar te bevelen u
met vrede te laten? Hebt gij haar dit voor het volk heeten
liegen, omdat gij haar niet voor Bent-Anat hield? Nu man, die
zoo vast staat op den hoogen trap, gij die de banier der waarheid
altijd omhoog heft, geef antwoord!&rdquo;</p>

<p>Pentaoer was onder deze woorden zijns meesters al bleeker
en bleeker geworden, Zijn antwoord luidde, terwijl hij met zijn
oog op den stadhouder: »Wij zijn niet alleen.&rdquo;</p>

<p>»Daar is maar éene waarheid,&rdquo; zeide Ameni koeltjes. »Wat gij
geneigd zijt mij toe te vertrouwen, dat mag deze hoogverheven
heer, de vertegenwoordiger des konings, ook vernemen. Nu dan,
hebt gij Bent-Anat herkend, ja of neen?&rdquo;</p>

<p>»Zij die mij redde geleek haar, en zij geleek haar toch niet,&rdquo;
antwoordde de dichter, wien de fijne spot in de woorden des meesters
opnieuw het bloed deed koken. »En al had ik ook even zeker
geweten dat zij de prinses was, als ik weet dat gij, die mij eerst
zoo hoog hebt gewaardeerd, mij nu tracht te vernederen, dan zou
ik toch gehandeld hebben gelijk ik deed, om eene jonkvrouw
booze uren te besparen, die meer godin is dan vrouw, en die
om mij ongelukkige te redden, van den troon steeg in het stof.&rdquo;</p>

<p>»Altijd nog de feestredenaar,&rdquo; zeide Ameni spottend. Daarop
vervolgde hij streng: »Ik bid u mij korte en duidelijke antwoorden
te geven. Wij weten zeker dat Bent-Anat &mdash; zij heeft zich
aan den koninklijken gids kenbaar gemaakt &mdash; in het gewaad
van eene burgervrouw aan het feest heeft deel genomen; dat
niemand anders dan zij u gered heeft. Wist gij, dat zij den
Nijl zou over steken?&rdquo;</p>

<p>»Hoe zou ik het geweten hebben?&rdquo; was Pentaoer&rsquo;s wedervraag.</p>

<p>»Gij geloofdet toch Bent-Anat voor u te zien, toen zij zich
op de kampplaats waagde?&rdquo;</p>

<p>»Ik geloofde het,&rdquo; antwoordde Pentaoer aarzelend, met neergeslagen
oogen.</p>

<p>»Dan was het zeer stout van u, de dochter des konings als
eene bedriegster weg te jagen.&rdquo;</p>

<p>»Dat was het ook,&rdquo; gaf Pentaoer ten antwoord, »maar om<span class="pagenum"><a name="Page_329" id="Page_329">[329]</a></span>
mijnentwil bracht zij de eer van haar naam en die van haar
voortreffelijken vader in gevaar, en zou ik dan niet mijne vrijheid
en mijn leven hebben gewaagd om....&rdquo;</p>

<p>»Wij hebben genoeg gehoord,&rdquo; viel Ameni hem in de rede.</p>

<p>»Nog niet,&rdquo; zoo begon nu de stadhouder te spreken. »Wat is
er geworden van het meisje, dat gij gered hebt?&rdquo;</p>

<p>»Eene oude tooveres, Hekt geheeten, die in de nabijheid van
den Paraschiet woont, nam haar met hare grootmoeder bij zich
in haar hol,&rdquo; antwoordde de dichter. &mdash; Hierna werd hij op bevel
van den opperpriester in de gevangenis van het Seti-huis teruggebracht.</p>

<p>Nauwelijks was hij verdwenen, of de stadhouder riep uit: »Een
gevaarlijk mensch! Een dweeper! Een vurig vereerder van
Ramses!&rdquo;</p>

<p>»En van zijne dochter,&rdquo; zeide Ameni lachend. »Maar ook slechts
een vereerder. Gij hebt niets van hem te vreezen, want ik sta u
borg voor de reinheid zijner bedoelingen.&rdquo;</p>

<p>»Maar hij is schoon, en vermag veel door zijne groote welsprekendheid,&rdquo;
hernam Ani. »Ik verlang hem als mijn gevangene,
want hij heeft een soldaat van mijne troepen gedood.&rdquo;</p>

<p>Ameni&rsquo;s voorhoofd rimpelde zich, zijn gelaat nam eene sombere
uitdrukking aan, en met hoogen ernst sprak hij: »Het komt,
volgens onzen vrijbrief, enkel den raad onzer priesters toe, over
de leden van dit huis te richten. Gij zelf, de toekomstige koning,
hebt ons, de verdedigers van uw eigen oud en heilig recht, vrijwillig
toegezegd, dat ook onze rechten geëerbiedigd zouden
worden.&rdquo;</p>

<p>»Dat zal ook geschieden,&rdquo; zeide Ani, met een lachje, dat den
toorn van den opperpriester moest bezweren. »Maar deze man is
gevaarlijk, en gij zult hem toch niet ongestraft willen laten?&rdquo;</p>

<p>»Hij zal streng gevonnist worden,&rdquo; zeide Ameni, »maar door
ons en in dit huis.&rdquo;</p>

<p>»Hij heeft een, ja meer dan éen moord begaan,&rdquo; hernam Ani,
»Hij is des doods schuldig!&rdquo;</p>

<p>»Hij handelde door den nood gedrongen, om zich te verdedigen,&rdquo;
antwoordde Ameni, »en een door de godheid begenadigd
man als deze geeft men niet op, al verleidde ook eene zeer ontijdige
edelmoedigheid hem tot ergerlijke daden. Ik weet, ik zie
het u bovendien aan, dat gij hem kwalijk zijt gezind. Zoo ge mij
als bondgenoot waardeert, beloof mij dan hem niet naar het leven
te zullen staan.&rdquo;</p>

<p>»Gaarne!&rdquo; antwoordde Ani met zijn gewone lachje, terwijl hij
den opperpriester zijne hand reikte.</p>

<p>»Wees overtuigd van mijn dank,&rdquo; zeide Ameni. »Pentaoer was
de meest belovende van mijne kweekelingen, en ondanks menige<span class="pagenum"><a name="Page_330" id="Page_330">[330]</a></span>
afdwaling is hij mij nog altijd dierbaar. Toen hij van den strijdlust
gewaagde, die hem heden overviel, zag hij er toen niet uit als
de groote Assa, of zijn zoon, de ontslapen Mohar, de Osirische
vader van den gids Paäker?&rdquo;</p>

<p>»Deze gelijkenis is inderdaad treffend,&rdquo; gaf de ander ten antwoord.
»En toch moet hij van lage afkomst zijn. Wie was zijne
moeder?&rdquo;</p>

<p>»De dochter van onzen poortwachter, eene stille en vrome ziel,
maar die niet door schoonheid uitmuntte.&rdquo;</p>

<p>»Ik keer nu tot het drinkgelag terug,&rdquo; zeide de stadhouder, na
zich een oogenblik bezonnen te hebben. »Doch ik zou u nog wel
een verzoek willen doen. Ik vertelde u van het geheim, dat den
gids Paäker geheel tot ons werktuig kan maken. De tooveres
Hekt, die de Paraschieten-vrouw tot zich nam, moet er van weten.
Zend politie-wachters tot haar, en laat haar gevangen hierheen
brengen. Ikzelf neem haar in het verhoor, en kan haar op deze
wijze uitvragen, zonder opzien te wekken.&rdquo;</p>

<p>Ameni zond dadelijk eenige gewapenden uit, en beval daarop
in stilte een zijner meest vertrouwde dienaars, het zoogenaamde
gehoor-vertrek te verlichten, en in de ruimte daarnaast een zetel
voor hem te plaatsen.</p>

<div class="footnotes">

<div class="footnote">
<p><a name="Footnote_255" id="Footnote_255"></a><a href="#FNanchor_255"><span class="label">255)</span></a> Het oude Egyptische Saka, het tegenwoordige Samakoet, waar Anubis
als hoofdgodheid vereerd werd. Plutarchus verhaalt, dat de Oxyrynchiten,
die den Oxyrynchos-visch vereerden, met hunne naburen, de Kynopoliten,
die den hond voor heilig hielden, een strijd begonnen over deze dieren. De
strijd nam hiermede een aanvang, dat de Kynopoliten, Oxyrynchos-visschen
aten, en de Oxyrynchiten uit wraak honden vingen, die ze slachten en als
een offermaal gebruikten. Eene dergelijke geschiedenis verhaalt Juvenalis
in de 15de satire van de Omiten (waarschijnlijk Koptiten) en Tentyriten.</p>
</div>

<div class="footnote">
<p><a name="Footnote_256" id="Footnote_256"></a><a href="#FNanchor_256"><span class="label">256)</span></a> Zie boven blz. <a href="#Page_189">183</a>. Bijna alle koningen van het nieuwe rijk zorgden,
zelfs met verkwistende vrijgevigheid, voor den tempel van Karnak. De oudste
koningsnaam, die op de overblijfselen van dit heiligdom bewaard bleef,
is die van Oesertesen I (12e dynastie). Gedurende den tijd der Hyksos werd
de arbeid gestaakt, maar de Koningen der 18e en 19e dynastie breidden den
tempel uit met gebouwen van buitengewone afmetingen. De groote zaal,
waartoe Ramses I den grondslag legde, die Seti I deed bouwen en Ramses
II versierde, had 134 zuilen en was 102 bij 51 Meters groot. Ook de met
Karnak verbonden tempel van Loeqsor, onder de 18e dynastie aangelegd,
werd door Ramses II met grootere gebouwen voltooid. Aan de oostzijde
van Karnak werden nieuwe gedeelten aangebracht, en onnoemelijk vele
koninklijke geschenken, in de schatkamers van dit heiligdom samengebracht.
Mariëtte heeft onlangs in zijn Karnak, voortreffelijke teekeningen
van alle deelen en onderdeelen van dezen tempel in het licht gegeven.</p>
</div>

<div class="footnote">
<p><a name="Footnote_257" id="Footnote_257"></a><a href="#FNanchor_257"><span class="label">257)</span></a> Het was een zeer gewoon verschijnsel, dat koningen akkerland aan de
tempels schonken. Op ontelbare gedenkteekenen is het aandenken aan zulke
schenkingen bewaard. Doch ook rijke burgers begiftigden niet alleen de
heiligdommen met stukken grond en bouwland, maar stelden soms bovendien
een kapitaal vast tot ontginning of tot onderhoud. Zoo bijv. Amon-en-apt
te Medinet Haboe.</p>
</div>

<div class="footnote">
<p><a name="Footnote_258" id="Footnote_258"></a><a href="#FNanchor_258"><span class="label">258)</span></a> Volgens Diodorus (I. 80) hadden de dieven in Egypte een eigen gild.
Alle burgers moesten zich in registers van den burgerlijken stand laten inschrijven,
en opgeven waarvan zij leefden, zoo ook de dieven. De namen
werden ingeschreven bij de dievenhoofdman, aan wien al het gestolene
moest worden uitgeleverd. De bestolene moest eene schriftelijke aanwijzing
inleveren van de hem ontvreemde voorwerpen, met opgave van dag en uur
waarop hij ze vermist had. Op deze wijze vond men het gestolene gemakkelijk
bij den hoofdman weder, die het aan den bezitter uitleverde, tegen
betaling van het vierde deel der waarde, ten voordeele van de dieven. Eene
soortgelijke inrichting moet nog betrekkelijk kort geleden te Kaïro hebben
bestaan.</p>
</div>

<div class="footnote">
<p><a name="Footnote_259" id="Footnote_259"></a><a href="#FNanchor_259"><span class="label">259)</span></a> Zie Dl. I, bl. <a href="#Page_106">100</a>.</p>
</div>

<div class="footnote">
<p><a name="Footnote_260" id="Footnote_260"></a><a href="#FNanchor_260"><span class="label">260)</span></a> Gebal-Byblos in Phoenicië. Daar wies eene wijnsoort, die ook onder
de Grieken zeer beroemd was.</p>
</div>

<div class="footnote">
<p><a name="Footnote_261" id="Footnote_261"></a><a href="#FNanchor_261"><span class="label">261)</span></a> Eene gewoonte, waarvan Herodotus (II 78) gewag maakt. Lucianus
was ooggetuige dat zulke mummiën bij een gastmaal werden rondgegeven.
De Grieken namen deze zede over, maar gewoon om aan alles zekere
bekoorlijkheid bij te zetten, stelden zij een gevleugelden genius des doods
in de plaats van de mummie. Men herinnere zich hierbij ook de &bdquo;larva&rdquo;
der Romeinen.</p>
</div>

<div class="footnote">
<p><a name="Footnote_262" id="Footnote_262"></a><a href="#FNanchor_262"><span class="label">262)</span></a> Deze vergelijking is zuiver Oostersch. Kisrâ noemde den wijn &bdquo;de
zeep der zorg.&rdquo; Ofschoon den Mohamedanen de wijn verboden was, hebben
zij toch de heerlijkheid van het druivennat, niet minder dan de gasten van
het Seti-huis, geroemd. Zoo zegt Abdelmâlik ibn Sâlih Hâschimî: &bdquo;Het
uitnemendste waarmede de wereld zich verheugt, is de wijn.&rdquo; Gâhiz zegt:
&bdquo;De wijn, wanneer hij in uwe beenderen dringt en door uwe leden vloeit,
verleent u de waarheid van het gevoel en de volmaking der ziel; hij maakt
uw geest buigzaam, neemt alle beklemdheid weg, veredelt uwe stemming;&rdquo;
enz. Toen men Ibn Aischah van iemand vertelde, dat hij geen wijn dronk,
zeide hij: &bdquo;De wereld heeft dien man reeds driemaal verstooten.&rdquo; Ibn el Moe
tazz zong:
</p>

<div class="centered"><div class="poem"><div class="stanza">
<span class="i0">&bdquo;Zorg niet of de tijd blijft dralen, of wel rusteloos verder gaat!<br /></span>
<span class="i0">Klaag alleen den wijn uw kommer, als hij schuimend voor u staat.<br /></span>
<span class="i0">Hebt gij driemaal reeds gedronken, zoo behoed vooral uw hart,<br /></span>
<span class="i0">Zal de vreugd het niet ontvlieden en u blijven alle smart.<br /></span>
<span class="i0">Dit is de een&rsquo;ge welbeproefde aller zorgen artsenij;<br /></span>
<span class="i0">Daarom hoor toch wat ik rade, wetend wat u dienstig zij.<br /></span>
<span class="i0">Zorg niet, want hoe menig wenschte d&rsquo;armen, droeven menschengeest<br /></span>
<span class="i0">Van zijn zwaren last te ontheffen &mdash; &rsquo;t Is al vruchteloos geweest!&rdquo;<br /></span>
</div></div></div>
</div>

<div class="footnote">
<p><a name="Footnote_263" id="Footnote_263"></a><a href="#FNanchor_263"><span class="label">263)</span></a> Deze staat nog heden overeind in den tempel van Karnak, en is 33
meter hoog. De obelisk, die de Franschen van Loeqsor naar Parijs overbrachten,
en thans de Place de la Concorde versiert, is 11 meter kleiner.</p>
</div></div>

<hr class="l1" />

<p><span class="pagenum"><a name="Page_331" id="Page_331">[331]</a></span></p>


<h3><a name="II_15" id="II_15"></a>VIJFTIENDE HOOFDSTUK.</h3>

<hr class="l4" />

<p>Terwijl de gasten van het Seti-huis nog feestvierden, en Ameni&rsquo;s
boden het dal der koningsgraven introkken, om de oude Hekt uit
den slaap te wekken, stak er uit het zuid-westen een heete storm
op, die den hemel bedekte met zwarte nevelen, en dichte bruine
stofwolken voor zich uitjoeg. Hij kromde de slanke stammen der
palmen, als een schutter het hout van zijn boog. Hij rukte op
het feestterrein de pennen der tenten uit den grond, voerde de
lichte linnen zeilen hoog in de lucht en dreef ze als ontzaglijke
witte spookgestalten, met geweldige vaart door de duisternis voort.
Hij zweepte den anders zoo gladden waterspiegel van den Nijl,
tot zijne geelachtige wateren zich verhieven en de golven sloegen
als op de onrustige Zoutzee.</p>

<p>Paäker had zijne bevende matrozen gedwongen hem over den
stroom te zetten. De boot was meer dan eens op het punt van
om te slaan, maar met zijne ongedeerde rechterhand had hij
zelf vast en zeker het roer gestuurd, hoewel hem, bij het onophoudelijk
schommelen van het vaartuig, zijne gebrokene vingers
hevig pijn deden. Na herhaalde vruchtelooze pogingen gelukte
het hem eindelijk te landen. De storm had de lantaarns aan
de mastboomen, de teekens waarnaar zijne lieden aan den anderen
oever uitzagen, gebluscht en hij vond geen dienaars of fakkeldragers
aan de landingsplaats. In den stikdonkeren nacht en
worstelende tegen den verzengenden stormwind, bereikte hij ten
laatste de trotsche poort van zijn huis. Vroeger was het eigenaardig
geblaf van zijn dog voor den portier een bewijs, dat de
meester terugkeerde; heden echter moesten de matrozen die hem
vergezelden, lang te vergeefs op de vleugeldeuren van het poortgebouw
kloppen.</p>

<p>Toen de Mohar eindelijk zijn voorhof binnentrad, vond hij
alles donker. De storm had ook hier de fakkels en lantaarns uitgedoofd.<span class="pagenum"><a name="Page_332" id="Page_332">[332]</a></span>
Alleen de vensters van het woonvertrek zijner moeder
waren verlicht. Thans begonnen de honden in hunne ongedekte
perken zich te doen hooren, maar hun geblaf klonk trillend en
jankend, want het onweder maakte de dieren angstig. Hun gehuil
sneed den gids door de ziel, want hij dacht aan zijn verslagen
Descher, wiens zware stem hij miste. In zijne vertrekken
heette zijn oude Ethiopische slaaf hem welkom met een luiden
jammerkreet, die den hond gold; want de man had hem voor
Paäker&rsquo;s vader grootgebracht en zeer liefgehad. De gids wierp
zich in een stoel neder en beval, dat men hem water zou brengen,
om zijne pijnlijke hand daarin af te koelen, naar het voorschrift
van den arts Nebsecht.</p>

<p>Zoodra de oude slaaf de gebroken vingers zag, barstte hij andermaal
in jammerkreten uit. Toen Paäker hem gebood stil te
zijn, vroeg hij: »Is de onverlaat nog in leven, die dit gedaan en
Descher geveld heeft?&rdquo;</p>

<p>Paäker knikte toestemmend en staarde op den grond, terwijl
zijne hand in het koele water lag. Hij gevoelde zich ellendig en
vroeg zichzelven, waarom de storm toch zijn boot niet omgeslagen
en de Nijl hem niet verzwolgen had? Eene naamlooze verbittering
vervulde zijn gemoed; hij wenschte nog een kind te
zijn en te kunnen weenen. Doch deze stemming ging ras voorbij;
weldra bewoog zijne breede borst bij eene diepe ademhaling zich
weder op en neder, en zijne oogen straalden met een akeligen
glans. Hij dacht niet meer aan zijne liefde, maar alleen aan zijne
wraak, die hem thans zoeter scheen dan gene.</p>

<p>»Dat Ramses-gebroed!&rdquo; prevelde hij in zichzelf, terwijl hij
zijn gebalde vuist dreigend omhoog hief. »Ik offer ze allen te
zamen, den koning en Mena, ook die trotsche prinses en nog
veel meer van dat geslacht. Ik weet wel hoe! Wacht maar,
wacht!&rdquo;</p>

<p>Daar werd de deur van zijne kamer geopend. De brullende
stormwind was oorzaak, dat niemand den voetstap van vrouwe
Setchem had gehoord. Zij naderde haren wraakgierigen zoon, en
riep hem bij zijn naam, toen zij vol ontzetting de wilde trekken
zag, die zijn gelaat verwrongen.</p>

<p>Paäker kromp van schrik ineen, maar zeide met schijnbare
kalmte: »Zijt gij het moeder? De morgen nadert, en op dit uur
is het beter te slapen dan te waken.&rdquo;</p>

<p>»Ik had geen rust in mijn vertrek,&rdquo; antwoordde Setchem. »De
storm huilt ijselijk en ik ben zoo beangst, zoo vreeselijk gejaagd,
evenals vóor den dood uws vaders.&rdquo;</p>

<p>»Blijf dan bij mij,&rdquo; zeide Paäker vriendelijk, »en leg u op mijn
bed ter ruste.&rdquo;</p>

<p>»Ik kwam niet hierheen om te slapen,&rdquo; hernam Setchem.</p>

<p><span class="pagenum"><a name="Page_333" id="Page_333">[333]</a></span></p>

<p>»Wat u aan de landingstrap overkwam is zoo verschrikkelijk
en beklemt mijn hart! &mdash; Neen, neen, mijn zoon, het is niet
om den verslagen hond, niet omdat gij pijn lijdt; hoe innig leed
mij dit ook doet, maar het is om den koning en zijne verbolgenheid,
wanneer hij bericht zal ontvangen van uw gevecht. Hij
is u minder genegen dan uw overleden vader, dat weet ik helaas!
Uw wilde lach, uw geheele uiterlijk, toen ik binnenkwam, dat
is mij door merg en been gegaan!&rdquo;</p>

<p>Beiden zwegen een tijdlang en luisterden naar den storm, die
steeds razender woedde. Eindelijk zeide Setchem: »Daar is ook
nog iets anders, dat mij geheel en al in verwarring brengt. Ik
kan den feestredenaar van heden, den jongen Pentaoer, niet vergeten.
Zijn voorkomen, zijn aangezicht, zijne bewegingen, ja zijne
stem zijn geheel als die uws vaders in de dagen toen hij mijne
hand vroeg. Het is als wilden de goden den besten man, dien
zij van hier hebben weggenomen, andermaal voor hunne oogen
zien wandelen.&rdquo;</p>

<p>»Ja meesteres,&rdquo; riep de oude Ethiopische slaaf, »zulk eene
gelijkenis heeft nog geen sterfelijk oog gezien. Ik zag hem vechten
voor de hut van den Paraschiet, en ook daar was hij het sprekend
evenbeeld van den gestorvene. Hij zwaaide met een paal,
gelijk mijn heer met zijn strijdbijl in den slag.&rdquo;</p>

<p>»Zwijg!&rdquo; riep Paäker. »Maak dat je wegkomt, domkop! &mdash; De
priester, moeder, lijkt op mijn vader, dat geef ik toe, maar
hij is een onbeschaamde kerel, die mij schandelijk heeft beleedigd,
en met wien ik moet afrekenen, gelijk met zoo menig
ander.&rdquo;</p>

<p>»Wat zijt gij wild,&rdquo; viel Setchem hem in de rede, »en vol
bitteren haat! Uw vader was zoo vriendelijk gezind en had de
menschen lief.&rdquo;</p>

<p>»Hebben zij mij lief?&rdquo; vroeg de gids met een pijnlijken lach.
»Zelfs de hemelsche goden zijn mij niet genegen en werpen
doornen op mijn weg. Maar ik ruim ze op met eigene hand,
en ik zal mij ook zonder de hulp van die daarboven wel verwerven
wat ik begeer, en nederwerpen, wat zich tegen mij durft
verzetten!&rdquo;</p>

<p>»Wij kunnen geen veertje omhoog blazen, zonder de hulp
der hemelsche goden,&rdquo; zeide Setchem. »Zoo sprak uw vader, die
naar lichaam en ziel een ander man was dan gij zijt! Ik gruw
van u sedert dezen avond, en den vloek dien gij hebt uitgestooten
tegen de kinderen van uw heer en koning, den vriend uws
vaders!&rdquo;</p>

<p>»Maar mijn vijand!&rdquo; schreeuwde Paäker. »Gij zult nog wel
andere dingen van mij moeten hooren dan vloeken. En het Ramses-gebroed
zal ondervinden, of de zoon van uw echtgenoot zich<span class="pagenum"><a name="Page_334" id="Page_334">[334]</a></span>
laat verachten en mishandelen zonder wraak. Ik zal ze in den
afgrond stooten en schaterlachen, als zij onder mij in het zand
liggen te rochelen.&rdquo;</p>

<p>»Jongen!&rdquo; riep Setchem buiten zichzelve. »Ik ben maar
eene vrouw, en dikwijls hebt gij gescholden op mijne weekelijkheid
en zwakheid. Maar zoo waarachtig als ik uw gestorven
vader, wien gij juist zooveel gelijkt als een doornstruik een palmboom,
trouw ben gebleven, zoo zeker ruk ik mij de liefde voor u
uit het hart, als gij de.... de &mdash; Ha, nu zie ik het! Nu weet
ik het! Antwoord mij, moordenaar! Waar zijn de zeven pijlen
met de zondige woorden, die hier vroeger hingen? Waar zijn die
wapentuigen, waarop gij hebt gekrast: Dood aan Mena!&rdquo;</p>

<p>Zichzelve niet meer meester en met gejaagde ademhaling,
had Setchem deze woorden uitgebracht. De gids ging voor haar
achteruit als toen hij nog een knaap was, wanneer zij hem
dreigde te tuchtigen wegens zijne ondeugendheid. Doch zij volgde
hem, greep hem bij den gordel en herhaalde haar vraag met
heesche stem.</p>

<p>Onwillig trok Paäker zich terug, rukte haar hand van zijn
gordel los en zeide trotsch: »Ik heb ze in mijn pijlkoker gestoken,
en dat niet voor eene aardigheid. Nu weet gij &rsquo;t!&rdquo;</p>

<p>Niet meer in staat een woord uit te brengen, hief de beleedigde
moeder nog eens hare hand op tegen den ontaarden zoon; maar
hij stiet haar arm terug, zeggende: »Ik ben geen kind meer,
en meester van dit huis. Wat ik wil dat doe ik, al trachtten
honderd vrouwen mij tegen te houden!&rdquo;</p>

<p>Bij deze woorden wees hij met de hand naar de deur. Setchem
begon luide te snikken en keerde hem den rug toe. Bij de deur
van zijne kamer gekomen, zag zij nog eenmaal naar hem om.
Hij was gaan zitten en lag met zijn voorhoofd op de tafel,
waarop het koele water stond. Setchem had een zwaren strijd
te strijden. Eindelijk noemde zij nog eens onder tranen zijn naam,
breidde hare armen uit en zeide: »Daar ben ik, daar ben ik
weder! Kom hier aan mijn hart! Laat toch die afgrijselijke
gedachte aan wraak varen!&rdquo;</p>

<p>Paäker bleef aan de tafel zitten, zag haar niet aan, zweeg en
schudde ontkennend het hoofd.</p>

<p>Setchem liet de handen weder zinken en sprak zacht: »Wat
heeft uw vader u geleerd uit de schriften? Uw hoogste lof, zoo
luidt het, moet daarin bestaan, dat gij uwe moeder vergeldt,
wat zij voor u gedaan heeft, toen zij u opvoedde; opdat hare handen
zich niet opheffen tot God, en hij hare klachten niet verhoore&rdquo;<a name="FNanchor_264" id="FNanchor_264"></a><a href="#Footnote_264" class="fnanchor">264)</a>.<span class="pagenum"><a name="Page_335" id="Page_335">[335]</a></span>
Paäker begon bij deze woorden hoorbaar te snikken, maar hij
zag niet op naar Zijne moeder. Zij riep hem met teederheid bij
zijn naam, maar hij verroerde zich niet.</p>

<p>Opeens vielen hare oogen op den pijlkoker, die met andere
wapenen op eene rustbank lag. Haar hart kromp ineen, en met
bevende hand riep zij: »Ik verbied u deze onzinnige wraak, hoort
gij? Wilt gij er afstand van doen? &mdash; Gij verroert u niet. &mdash; Neen? &mdash; Niet? &mdash; Eeuwige
goden, wat zal ik doen!&rdquo;</p>

<p>In vertwijfeling hief zij de handen omhoog. Doch opeens was
haar besluit genomen. Zij liep naar den koker, greep er een pijl
uit en beproefde dien te breken.</p>

<p>Plotseling sprong Paäker van zijn zetel op en rukte haar het
wapen uit de hand. De scherpe punt drong even in haar vleesch,
zoodat enkele donkere bloeddruppels te voorschijn kwamen en
op den steenen vloer van het vertrek neervielen.</p>

<p>Zoodra de Mohar dit zag, wilde hij haar gewonde hand grijpen.
Setchem, die doodsbleek was geworden, omdat zij, week
van aard, geen bloed kon zien, noch van haar zelve noch van
een ander, wees hem terug. Op een doffen toon, die vreemd
was aan hare anders zoo vriendelijke stem, zeide zij: »Deze
bloedende moederhand zal de uwe niet eer omvatten, voordat
gij daarin met een duren eed hebt gezworen, alle gedachten aan
wraak en moord te zullen afwijzen en den naam uws vaders
niet te zullen onteeren! Ik heb het gezegd; de verheerlijkte
geest uws vaders geve mij kracht dit vol te houden, en zij mijn
getuige!&rdquo;</p>

<p>Paäker was op de knieën gezonken, en voerde een geweldigen
strijd met zichzelven, terwijl zij naar de deur ging. Daar bleef
zij nog eenige oogenblikken staan. Hare lippen zwegen, maar
hare oogen riepen hem tot haar. &mdash; </p>

<p>Te vergeefs. Eindelijk verliet zij het vertrek. De stormwind
wierp de deur met kracht achter haar dicht.</p>

<p>Paäker steunde, terwijl hij met de rechterhand zijne oogen
bedekte! »Moeder! Moeder! Ik kan niet terug, ik kan niet!&rdquo;</p>

<p>Een vreeselijke windvlaag overstemde zijne klacht. Te gelijkertijd
hoorde men twee heftige slagen, als waren er rotsblokken
van den hemel gevallen. Hij schrikte op en liep naar het
venster, waardoor de schemering grauwde van den somberen
morgen, ten einde zijne slaven te roepen. Zij kwamen weldra
aanloopen, en de hofmeester riep hem reeds van verre buiten
adem toe: »De storm heeft de masten aan de hooge poort
van het huis omvergeworpen!&rdquo;</p>

<p>»Onmogelijk!&rdquo; riep Paäker.</p>

<p>»Toch is het zoo,&rdquo; antwoordde de beambte. »Zij zijn gedeeltelijk
boven den grond afgezaagd. Dat heeft de mattenvlechter<span class="pagenum"><a name="Page_336" id="Page_336">[336]</a></span>
zeker gedaan, wiens sleutelbeen gij half verbrijzeld hebt. Hij is
in dezen schrikkelijken nacht weggeloopen!&rdquo;</p>

<p>»De honden los!&rdquo; riep de Mohar woedend. »Alles wat beenen
heeft jage den ellendeling achterna. De vrijheid en vijf handen
vol goud voor den man die hem terug brengt!&rdquo;</p>

<hr class="l3" />

<p>De gasten van het Seti-huis hadden zich reeds ter ruste
begeven, toen men den opperpriester Ameni kwam berichten,
dat de tooveres Hekt was gekomen. Hij begaf zich dadelijk
naar de zaal, waar de stadhouder op de heks zat te wachten.</p>

<p>Ani schrikte op uit diep gepeins, zoodra hij de voetstappen
van den opperpriester hoorde, en vroeg gejaagd: »Is zij gekomen?&rdquo;
Toen Ameni een bevestigend antwoord had gegeven,
vervolgde hij, terwijl hij de lange lokken van zijn pruik, die
tamelijk in verwarring waren geraakt, zorgvuldig in orde bracht,
en zijn breeden halsband recht schoof: »Die heks moet nog al
veel macht hebben. Wilt gij niet uw zegen over mij uitspreken
om mij voor betoovering te bewaren? Wel is waar draag ik dit
Horus-oog en dit Isis-bloed<a name="FNanchor_265" id="FNanchor_265"></a><a href="#Footnote_265" class="fnanchor">265)</a> bij mij, maar men kan toch niet
weten....&rdquo;</p>

<p>»Mijne tegenwoordigheid zou u kunnen beschermen,&rdquo; antwoordde
Ameni. »Maar.... neen, neen, ik weet dat gij haar
alleen wenscht te spreken! Men zal u daarom in een vertrek
brengen, waar heilige spreuken u voor alle betoovering bewaren.
Vaarwel, ik ga ter ruste. &mdash; Heilige vader, laat de heks in een
der gewijde vertrekken, en nadat gij den drempel hebt besprengd,
zult gij den verheven heer Ani tot haar leiden.&rdquo;</p>

<p>De opperpriester verwijderde zich en begaf zich naar een klein
kamertje, dat grensde aan het vertrek, waarin het onderhoud
met de tooveres zou plaats hebben. Daar kon men, met behulp
van eene ter juister plaatse aangebrachte spreekbuis, zelfs het
zachtste woord opvangen, dat in het aangrenzende vertrek
gesproken werd.</p>

<p>Toen Ani de tooveres in het oog kreeg, ging hij van schrik
een paar passen achteruit. Haar uiterlijk was in dit uur wel
geschikt om ontzetting te wekken. De storm had hare kleederen
gescheurd en hare grijze, maar nog overvloedige haren, zoo verwaaid,<span class="pagenum"><a name="Page_337" id="Page_337">[337]</a></span>
dat zij voor een deel over haar gelaat neerhingen. In
ver voorover gebogene houding, leunende op haar stokje, zag zij
den stadhouder aan met een paar gloeiende oogen, die vuurrood
waren van het woestijnzand, dat de wind haar in het aangezicht
had gedreven. Zij zag er uit als eene op buit loerende
hyena, en eene koude rilling voer Ani door de leden, toen zij
hare heesche stem verhief om hem te begroeten en tegelijk te
verwijten, dat hij zulk een buitengewoon tijdstip had gekozen
om haar te spreken. Toen zij hem hierop dank had gezegd voor
het vernieuwen van den vrijbrief, en bevestigd had dat Paäker
een liefdedrank van haar had ontvangen, streek zij de haren
wat uit haar gezicht. Het viel haar opeens in, dat zij eene
vrouw was.</p>

<p>De stadhouder zette zich op een leunstoel, terwijl zij bleef
staan. Maar die nachtelijke tocht tegen den stormwind op, had
hare oude leden vermoeid, en daarom bad zij Ani haar te willen
vergunnen zich neer te zetten. Zij had hem eene geschiedenis
te vertellen, die hem in staat zou stellen den Mohar als was te
kneden.</p>

<p>Ani wees naar een hoek van het vertrek. Zij begreep dezen
wenk, en hurkte daar op de vloertegels neer.</p>

<p>Nadat hij haar bevolen had met haar verhaal te beginnen,
staarde zij langen tijd zwijgend op den grond. Eindelijk sprak
zij, half voor zich: »Ik zal het vertellen, want ik wil rust hebben.
Ik mag niet ongebalsemd blijven, als de dood komt. Men kan het
niet weten, er is misschien in gene wereld nog wat te verkrijgen,
en dat wil ik niet missen. Ik mocht hem eens wederzien aan de
andere zijde des grafs, al ware het ook uit de ziedende ketels der
verdoemden. &mdash; Hoor mij dan! Maar beloof mij, eer ik spreek,
dat gij, wat gij ook verneemt, mij in vrede zult laten wonen, en
dat gij voor mijne balseming zorg zult dragen als ik sterf.
Anders zwijg ik.&rdquo;</p>

<p>Ani knikte toestemmend.</p>

<p>»Neen, neen,&rdquo; zeide de oude, »zoo niet! Ik zal u den eed
voorzeggen: &sbquo;Als ik aan Hekt, wanneer zij den Mohar in mijne
handen overlevert, mijn woord niet gestand doe, dan zullen de
geesten, waarover zij te gebieden heeft, mij laten vallen vóor ik
den troon bestijg!&rsquo; &mdash; Wees niet onwillig, heer, gij hebt niet
anders te zeggen dan &sbquo;ja&rsquo;. Wat gij in deze ure zult vernemen,
is meer waard dan een armzalig woord!&rdquo;</p>

<p>»Nu dan, ja!&rdquo; riep de stadhouder, die in de grootste spanning
verkeerde omtrent de gewichtige ontdekkingen.</p>

<p>De oude prevelde eenige onverstaanbare woorden. Daarop zette
zij zich in postuur, rekte haar mageren hals zoo lang mogelijk
uit, en vroeg, terwijl zij den man die tegenover haar zat<span class="pagenum"><a name="Page_338" id="Page_338">[338]</a></span>
met vonkelende oogen aanzag »Hebt gij ook, toen gij nog jong
waart, van de zangeres Beki gehoord? He? &mdash; Nu, zie mij
slechts aan: zij zit voor u!&rdquo;</p>

<p>Bij deze woorden lachte zij met een heesch geluid en trok de
flarden van haar kleed over haar dorren boezem samen, als
schaamde zij zich over haar afzichtelijk uiterlijk.</p>

<p>»Ja,&rdquo; ging zij voort, »met welgevallen beschouwt men de
druiven en perst ze uit, en als men den most gedronken heeft,
werpt men de schillen op den mesthoop. Zulk eene schil ben
ik! Zie mij maar zoo medelijdend niet aan! Eens was ik toch
ook eene druif, en hoe arm en veracht ik ook ben, niemand
kan mij toch ontnemen wat ik ben geweest. Dit eene is mij
boven duizenden ten deel gevallen, namelijk: een geheel leven
vol van alle mogelijke vreugde en van elke smart, van liefde en
haat, van zaligheid, vertwijfeling en wraak. &mdash; Verlangt gij dat
ik alles vertellen zal en mij op gindschen zetel neerzetten?
Laat mij, ik ben gewoon zoo op den grond te hurken. Ik wist
wel, dat ge mij tot het einde zoudt laten uitspreken. Ik behoorde
eens tot uws gelijken! De uitersten houden het er licht voor,
dat zij aan elkander verwant zijn. Dat heb ik ondervonden! De
aanzienlijksten strekten naar de schoonsten de handen uit, en er
is een tijd geweest, waarin ik lieden van uw stand aan mijn
koord leidde.</p>

<p>»Zal ik van den aanvang beginnen? Nu goed! Ik ben heden
zoo wonderlijk te moede. Vijftig jaren geleden heb ik in deze
zelfde stemming een lied gezongen, ja een lied! Ik, eene zwarte
kraai, en zingen! &mdash; Nu dan: Mijn vader was een aanzienlijk
man, de gouverneur van Abydus. Toen de eerste Ramses zich van
den troon meester maakte, bleef hij het huis uwer voorvaderen
trouw. De nieuwe koning zond hem en zijne geheele geslacht
naar de Ethiopische goudmijnen, waar ze zijn omgekomen, mijne
ouders, broeders, zusters, allen. Ik alleen ontkwam als door een
wonder. Daar ik er mooi uitzag en zingen kon, nam een muzikant
mij onder zijn troep en ging met mij naar Thebe. Waar slechts
een feest werd gevierd in het huis van een aanzienlijke, daar mocht
Beki niet worden gemist. Ik oogstte in die dagen bloemen en goud
en teedere blikken, zooveel ik maar wilde. Doch ik was trotsch
en ongevoelig; het ongeluk mijner betrekkingen had mij verbitterd
in de jaren, waarin anders ook een wrange drank als honig
smaakt. Geen van de jonge zonen van vorsten en grooten, die mij
voor zich begeerden, durfde ook slechts mijne hand aanraken!
Maar ook mijne ure kwam! De jonge Assa, de vader van den
ouderen Mohar, de grootvader van den dichter Pentaoer, ik wil
zeggen van Paäker, den gids, zag er schooner en statiger uit dan
alle anderen. Gij hebt hem toch nog gekend? Waar ik zong,<span class="pagenum"><a name="Page_339" id="Page_339">[339]</a></span>
daar zat hij tegenover mij en zag mij aan. En ik kon de blikken
niet van hem afgewend houden. Het overige moogt gij er bij
denken. Doch neen, dat kunt gij niet. Want zoo als ik blaakte
voor Assa, heeft nooit, noch vóor noch na mij, eene vrouw liefgehad. &mdash; </p>

<p>»Waarom lacht gij niet? Mij dunkt het is toch nog al grappig,
zoo iets uit den tandeloozen mond van eene heks te hooren!
Hij is sedert lang gestorven. Zeker haat ik hem, maar hoe waanzinnig
het ook klinkt, toch geloof ik dat ik hem nog liefheb.
En Assa heeft mij toen ook liefgehad, en was twee jaren lang de
mijne. Daarna toog hij met Seti ten krijg en bleef zeer lang
weg. Toen ik hem wederzag, had hij eene vrouw uit een aanzienlijk
en rijk huis getrouwd. Ik was in die dagen nog mooi
genoeg, maar bij de feesten zag hij mij niet meer aan. Ik trad
hem wel twintigmaal in den weg, hij ontvlood mij echter altijd,
als ware ik eene melaatsche. Ik begon van verdriet te verkwijnen;
ten laatste wierp eene koorts mij op het ziekbed neder.
De artsen zeiden, dat het met mij gedaan was. Toen zond ik
hem een brief, waarin niets anders stond dan deze woorden:
&sbquo;De stervende Beki wil Assa nog eenmaal zien,&rsquo; en in den papyrus
legde ik zijn eerste geschenk, een eenvoudigen ring. En wat
was het antwoord?.... Een hand vol goud. &mdash; Dat goud, ja
dat goud, geloof mij, dat heeft, toen ik het zag, mijne oogen
meer zeer gedaan, dan het gloeiend staal, hetwelk men misdadigers
in de oogholte stoot, om ze blind te maken! Heden nog
wanneer ik aan die ure denk, dan....</p>

<p>»Maar wat weet gij mannen, gij voorname heeren, van hetgeen
een hart kan lijden. Wanneer twee of drie van u bij elkander
zitten, en gij vertelt deze geschiedenis, dan zal zelfs de
waardigste met eene deftige stem zeggen: &sbquo;Voorwaar, die man
heeft braaf gehandeld. Hij was getrouwd en zou door zijne
vrouw met booze woorden zijn bejegend, wanneer hij tot de
zangeres was gegaan&rsquo;. &mdash; Heb ik gelijk of ongelijk? Ja, ik weet
het wel, geen hunner zal denken, dat andere schepsel had toch
ook menschelijk gevoel, was toch ook eene vrouw; geen hunner
zal zeggen, dat zijne handelwijze dáar, in zijn huis, eene booze
ure heeft voorkomen, maar hier eene halve eeuw van vertwijfeling
heeft doen aanbreken! Assa heeft zich gevrijwaard voor
de booze woorden van zijne vrouw, maar daarvoor zijn duizende
vloeken over hem en zijn huis uitgesproken. Hoe deugdzaam
meende hij zich te gedragen, toen hij een hart dat hem zoo genegen
was, dat niet anders had misdreven dan hem lief te hebben,
zoo diep wondde, en voor altijd vergiftigde! Ja, en hij zou
toch zeker gekomen zijn, wanneer hij niet nog iets voor mij gevoeld
had, wanneer hij zichzelven niet had gewantrouwd, niet had<span class="pagenum"><a name="Page_340" id="Page_340">[340]</a></span>
gevreesd, dat de stervende, de oude, kunstmatig gedoofde vlam
nog eens weder tot nieuwen gloed zou kunnen aanblazen. Ware
hij gekomen, ik zou hem beklaagd hebben, maar dat hij mij
goud zond, dat goud.... zie, dat heb ik hem nooit vergeven,
dat boet hij thans aan zijn kleinkind.&rdquo;</p>

<p>De oude vrouw had de laatste woorden gesproken, als droomde
zij, zonder acht te geven op den man, die naar haar zat te
luisteren. Ani gevoelde eene huivering, als ware hij tegenover
eene waanzinnige gezeten, en onwillekeurig schoof hij zijn stoel
achteruit.</p>

<p>De heks merkte het op. Na een oogenblik rust ging zij voort:
»Gij heeren, die op de hoogten wandelt, weet niet hoe het er
in de afgronden en diepten uitziet, en gij wilt het ook niet weten.
Laat mij kort zijn! Ik genas, maar vermagerd en zonder
mijne welluidende stem, stond ik van het ziekbed op. Goud
had ik genoeg, en daarvoor kocht ik bij alle lieden, die zich in
Thebe met magische kunsten inlieten, eerst middelen om Assa
opnieuw in liefde voor mij te doen ontvlammen; daarna liet
ik bezweringen uitspreken en toovermiddelen gereed maken, om
hem in het verderf te storten. Ik trachtte ook mijne stem terug
te krijgen, maar de dranken die ik daarvoor gebruikte, maakten
mijn geluid eer rauwer dan zachter. Een uitgeworpen priester,
de beroemdste onder de magiërs, nam mij in zijn huis op, en
van hem heb ik veel geleerd. Toen zijne voormalige standgenooten
aan de overzijde hem vervolgden, trok hij zich hier in de
Nekropolis terug en ik vergezelde hem. Toen zij hem gevangen
namen en ophingen, bleef ik in zijn hol en werd zelve eene heks.
De kinderen wijzen mij met den vinger na; eerlijke mannen
en vrouwen gaan voor mij uit den weg. De menschen zijn
mij een gruwel en ik veracht mij zelve. Van dit alles is maar
éen de schuld, de eerwaardigste burger van Thebe, de vrome
Assa!</p>

<p>»Gedurende vele jaren had ik mij met tooverij bezig gehouden,
en ik was ervaren geworden in allerlei kunsten. Toen bracht mij
op zekeren dag de hovenier Sent, van wien ik sedert lang planten
kocht voor mijne dranken &mdash; hij had een stuk grond van
het Seti-huis gepacht &mdash; een pasgeboren kind, dat met zes teenen
ter wereld gekomen was. Hij verlangde, dat ik het overtollige
lid door mijne kunst zou wegnemen. De vrome moeder van
den kleine lag in de koorts, zij zou het anders nooit hebben toegestaan.
Ik hield het schreeuwertje bij mij, want zoo iets laat
zich wel genezen. Den volgenden morgen, kort vóor zonsopgang,
hoorde ik beweging voor mijn hol. De dienstmaagd van eene
aanzienlijke familie kwam mij roepen. Hare meesteres, zeide de
maagd, had zich met haar naar het graf van haren vader begeven,<span class="pagenum"><a name="Page_341" id="Page_341">[341]</a></span>
en was daar van een zoon bevallen. Hare meesteres
lag bewusteloos, ik moest dadelijk mede om hulp te verleenen.
Ik nam terstond het zesteenig knaapje in mijn mantel, beval
mijne slavin mij water na te dragen, en stond weldra &mdash; waar?
Dat kunt gij wel raden. Ik stond voor het graf van Assa&rsquo;s
vader. De moeder, die daar stuiptrekkend nederlag, was zijne
schoondochter, vrouwe Setchem. Het jongske, waaraan zij het
levenslicht had geschonken, was volmaakt gezond, maar zij
zelve verkeerde in zeer groot gevaar. Ik zond de dienstmaagd
met den draagstoel, die buiten stond te wachten, naar het Seti-huis
om hulp te ontbieden. Het meisje zeide mij, dat haar meester,
de vader van het kind, de Mohar in het leger te velde
was. Maar de grootvader van het knaapje, de eerwaardige Assa,
had vrouwe Setchem beloofd haar in dit graf te ontmoeten, en
zou dus weldra komen. Zij ging heen met den draagstoel. Ik
wiesch het kind en kuste het, alsof het mijn eigen was. Daar
hoorde ik in de verte voetstappen in het dal. De ure, waarin ik
doodziek het goud van Assa ontving en waarin ik hem vloekte,
stond mij weder levendig voor den geest. Opeens &mdash; nog weet ik
zelve niet hoe het zoo in mij opkwam &mdash; gaf ik mijne slavin den
pasgeboren kleinzoon van Assa in den arm, en beval haar het kind
in mijn hol te brengen; het zesteenig knaapje legde ik, in mijne
lompen gehuld, in mijn schoot. Terwijl ik daar zoo met dit kind
zat te wachten tot Assa kwam, schenen de minuten mij uren toe.
Toen hij eindelijk voor mij stond, wel-is-waar vergrijsd, maar
nog altijd statig en ongebogen, legde ikzelve den tuinmansjongen
den zesteenigen in zijn arm, en duizend demonen lachten
daarbij vroolijk in mijn hart. Hij herkende mij niet, zeide mij
dank en gaf mij wederom een hand vol goud. Ik nam het aan,
en hoorde hoe de priesters, die inmiddels uit het Seti-huis gekomen
waren, aan het kind, dat in zulk eene gelukkige ure geboren
was, veel schoons voorspelden. Daarna ging ik naar mijn
hol terug, en heb daar verder gelachen, tot de tranen mij langs
de wangen liepen. Ik weet echter niet, of dit van het lachen
kwam. Na verloop van eenige dagen gaf ik den hovenier het
kleinkind van Assa, zeggende, dat de zesde teen geheel was
weggenomen. Ik had den kleine een lichte insnijding aan het
voetje gegeven, om den domkop nog eerder te doen gelooven. Zoo
werd Assa&rsquo;s kleinzoon, de zoon van den Mohar, als het kind
van den hovenier grootgebracht. Het ontving den naam van Pentaoer,
werd in het Seti-huis opgevoed, en geleek volmaakt op
Assa. Het zesteenig kind van den hovenier is niemand anders
dan de gids Paäker. Ziedaar het geheim.&rdquo;</p>

<p>Ani had de schrikkelijke mededeelingen van de tooveres aangehoord,
zonder een woord te spreken. Men gevoelt zich onwillekeurig<span class="pagenum"><a name="Page_342" id="Page_342">[342]</a></span>
aan ieder verplicht, die ons iets weet te berichten, dat
boeit en wel waard is medegedeeld te worden. Het kwam niet
bij hem op de euveldaad van de oude te straffen, veeleer dacht
hij aan de verrukking, waarmede zijne oudere vrienden van de
liederen en de schoonheid van de zangeres Beki konden vertellen.
Hij zag de heks aan, en wederom liep er eene koude rilling
over zijne leden. Ten laatste zeide hij: »Gij zult in vrede wonen,
en als gij sterft, zal ik voor uw balseming zorg dragen.
Maar laat nu die tooverkunsten varen. Gij moet rijk zijn, en
zijt gij het niet, zeg maar wat gij behoeft. Waarlijk, ik durf het
nauwelijks wagen u goud aan te bieden, want dat wekt uw haat,
zoo ik hoorde.&rdquo;</p>

<p>»Het uwe kan ik gebruiken. Maar laat mij nu gaan!&rdquo;</p>

<p>Zij stond van den grond op en ging naar de deur. De stadhouder
verzocht haar echter nog te blijven, en vroeg: »Is Assa
de vader van uw zoon, den kleinen Nemoe, den dwerg van
vrouwe Katoeti?&rdquo;</p>

<p>De heks barstte uit in lachen en zeide: »Lijkt dan die dreumes
in iets den grooten Assa of de schoone Beki? Ik heb hem
opgeraapt, zooals vele andere kinderen.&rdquo;</p>

<p>»Maar hij is slim,&rdquo; zeide Ani.</p>

<p>»Dat is hij! Hij steekt vol plannen, en is met hart en ziel
aan zijne meesteres Katoeti gehecht. Hij zal u helpen uw doel
te bereiken, want hij zelf heeft er ook een.&rdquo;</p>

<p>»En dat is?&rdquo;</p>

<p>»Dat Katoeti groot moge worden door u en rijk door Paäker,
die morgen optrekt, om de vrouw, die hij voor zich begeert, tot
weduwe te maken.&rdquo;</p>

<p>»Gij weet veel,&rdquo; zeide Ani nadenkend. »Eén ding zou ik nog
willen vragen, ofschoon ik, na uw verhaal, mij zelven het antwoord
wel geven kan. Maar misschien hebt gij thans geleerd,
wat u in uw jeugd verborgen was. Zijn er werkelijk liefdedranken?&rdquo;</p>

<p>»Ik wil u niet bedriegen, omdat ik niet wenschen kan, dat
ge aan mij uw woord zult breken,&rdquo; antwoordde Hekt. »Een liefdedrank
werkt maar zelden, en dan altijd bij zulke vrouwen, die
nog niet lief hebben. Geeft gij de artsenij aan eene vrouw, wier
gemoed vervuld is met het beeld van een ander man, dan verhoogt
gij slechts den hartstocht voor den eersten geliefde.&rdquo;</p>

<p>»Dan nog iets anders,&rdquo; vroeg Ani. »Zijn er middelen om een
vijand uit de verte in het verderf te storten?&rdquo;</p>

<p>»Ongetwijfeld!&rdquo; zeide Hekt. »Geringe lieden kunnen gemakkelijker
lasteren, en de groote zijn altijd bij machte anderen
te laten uitvoeren, wat zij zelve niet kunnen doen. Mijn verhaal
heeft uw gal maar weinig geprikkeld; toch komt het<span class="pagenum"><a name="Page_343" id="Page_343">[343]</a></span>
mij voor, dat gij den dichter Pentaoer niet genegen zijt. &mdash; Gij
glimlacht! Nu, goed. Ik heb hem niet uit het oog verloren, en
weet dat hij zoo schoon en zoo trotsch is geworden als Assa. Hij
gelijkt hem ook sprekend, en ik zou wel lust hebben hem te
beminnen, zooals dit dwaze hart nog alleen lief hebben kan. Het is
toch wonderlijk! Bij vele vrouwen die tot mij komen, merk ik op,
dat zij gehecht zijn aan de kinderen der mannen, die hunne
trouwbelofte hebben gebroken, en wij vrouwen gelijken allen in
de meeste dingen op elkander. Doch ik wil Assa&rsquo;s kleinzoon niet
liefhebben, ik mag niet. Ik wil hem benadeelen en ieder helpen
die hem vervolgt, want Assa is wel dood, maar dat wat hij mij
heeft aangedaan blijft in mij leven, zoolang ik leef. Er kome over
Pentaoer wat wil! Staat gij hem naar het leven, treed dan met
Nemoe in overleg, die hem ook niet genegen is, en u beter zal
dienen dan mijne nietige bezweringen en het onzinnig brouwsel
van mijne dranken. Laat mij nu naar huis gaan.&rdquo;</p>

<hr class="l3" />

<p>Weinige uren later noodigde Ameni den stadhouder aan het
ontbijt.</p>

<p>»Weet gij, wie die tooveres Hekt is?&rdquo; vroeg Ani.</p>

<p>»Hoe zou ik dat niet weten? Zij is de zangeres Beki, die
vroeger in Thebe ieders hoofd op hol bracht. &mdash; Mag ik weten
wat zij u verteld heeft?&rdquo;</p>

<p>Ani begreep het geheim van Pentaoer&rsquo;s geboorte voor den
opperpriester geheim te moeten houden, en gaf een ontwijkend
antwoord. Toen vroeg Ameni hem vergunning om iets mede te
deelen, waarbij de oude hare handen in het spel had gehad. Hij
vertelde den stadhouder daarop, hoewel met eenige weglatingen
en veranderingen, als iets wat hem sedert lang bekend was, de
geschiedenis, die hij weinige uren geleden had afgeluisterd.</p>

<p>De stadhouder toonde zich niet weinig verrast en was het met
den opperpriester eens, toen deze hem verzocht Paäker nog niet
op de hoogte te brengen van zijn ware afkomst.</p>

<p>»Hij is een man van een zonderling karakter,&rdquo; zeide Ameni,
»en het zou kunnen zijn, dat hij ons leelijk in de wielen reed,
als hij, vóor hij het zijne heeft gedaan, te weten kwam, wie hij
eigenlijk is.&rdquo;</p>

<hr class="l3" />

<p>De storm was gaan liggen, en de hemel, nog vroeg in den
morgen bedekt met vaneengescheurde wolken, die met eene<span class="pagenum"><a name="Page_344" id="Page_344">[344]</a></span>
snelle vaart werden voortgedreven, werd steeds helderder. Op
den heeten wind volgde eene scherpe koelte, doch weldra verhitte
de gloeiende zon weder de lucht van Thebe. In de tuinen en op
de straten lag menige ontwortelde boom. Vele luchtig opgeslagen
hutten en de meeste tenten in het vreemden-kwartier waren omvergewaaid,
terwijl honderde lichte daken van palmtakken door
den wind waren medegesleurd. De stadhouder reed thans met
Ameni, die zich met eigen oogen wilde overtuigen van de verwoestingen,
die de storm in zijne tuinen had aangericht, naar
Thebe. Op den Nijl ontmoetten zij Paäker&rsquo;s boot. Zij riepen dien
aan, en Ani noodigde den gids hem spoedig in zijn paleis een
bezoek te brengen.</p>

<p>De tuinen van den opperpriester behoefden in grootte en schoonen
aanleg niet onder te doen voor die van den Mohar. Het erf,
dat sedert onheuglijke tijden aan zijn geslacht behoorde, was zeer
uitgestrekt, en zijn prachtig huis geleek wel een paleis. Hij zette
zich nu onder het schaduwrijk priëel om met zijne schoone vrouw
en zijn jonge lieftallige dochtertjes aan het ontbijt deel te nemen.
Op vriendelijken toon troostte hij zijne gemalin over menige kleine
schade, die het onweder had aangericht, beloofde de meisjes in
plaats van de omgewaaide duiventil eene veel fraaiere te laten
maken, speelde en schertste met haar. De strenge bestuurder
van het Seti-huis, het ernstige opperhoofd van de Nekropolis, was
hier een gewoon mensch, een hartelijke echtgenoot, een teedere
vader, een zorgzaam vriend voor zijne lievelingen: de bloemen
en bontgevederde vogels.</p>

<p>Het jongste dochtertje hing aan zijn rechterarm en het oudste
aan zijn linker, toen hij van de tafel opstond om met haar een
bezoek te brengen aan den hoenderhof. Doch op weg daarheen,
kwam een dienaar vrouwe Setchem, de moeder van Paäker, bij
hem aanmelden.</p>

<p>»Breng haar bij mijne vrouw,&rdquo; beval hij.</p>

<p>Toen echter de slaaf, die een rijk geschenk in geld in de hand
hield, verzekerde, dat de weduwe van den Mohar hem alleen
wenschte te spreken, zeide hij onwillig: »Kan ik dan nooit als
andere menschen rust genieten? De meesteres moet haar ontvangen,
zij kan bij haar op mij wachten. Niet waar, meisjes,
thans behoor ik aan u, en aan de hoenders, de eenden en de
duiven!&rdquo;</p>

<p>Zijne jongste dochter kuste en de oudste liefkoosde hem hartelijk,
en vroolijk voerden zij hem met zich mede.</p>

<p>Een uur later noodigde hij vrouwe Setchem uit hem in den
tuin te volgen. De diep bedroefde en beangstigde moeder had
noode tot dezen gang besloten. Haar goedige oogen zwommen in
tranen, toen zij den opperpriester mededeelde wat haar drukte.<span class="pagenum"><a name="Page_345" id="Page_345">[345]</a></span>
»Gij zijt de raadsman van zijn geweten,&rdquo; zeide zij, »en gij weet
ook, hoe mijn zoon de goden van het Seti-huis eert door geschenken
en offers. Naar zijne moeder wil hij niet meer luisteren,
maar gij bezit nog macht over zijn gemoed. Schrikkelijke dingen
voert hij in &rsquo;t schild, en wanneer gij hem geen vrees aanjaagt
met de straf der hemelsche goden, dan heft hij zijne hand op
tegen Mena, en mogelijk, mogelijk ook....&rdquo;</p>

<p>»Tegen den koning,&rdquo; zeide Ameni ernstig. »Ik weet het, en
zal met hem spreken.&rdquo;</p>

<p>»Neem mijn dank aan,&rdquo; riep de weduwe, diep geroerd, en
greep naar het gewaad van den priester om het te kussen. »Gij
waart het toch zelf, die na zijne geboorte mijn echtgenoot hebt
aangekondigd, dat hij onder een gelukkig teeken geboren was,
en dat hij tot eer van zijn huis en tot sieraad van zijn geslacht
zou opwassen. En nu wil hij zich rampzalig maken voor dit
leven en het toekomende!&rdquo;</p>

<p>»Wat ik uw zoon heb aangekondigd,&rdquo; viel Ameni haar in de
rede, »dat zal geschieden, al voeren de goden en menschen hem
ook langs allerlei kronkelpaden.&rdquo;</p>

<p>»Hoe doen die woorden mij goed!&rdquo; riep Setchem. »O, als gij
wist welk een vreeselijke angst dit hart beklemde, toen ik besloot
tot u te gaan! Maar gij weet ook nog niet alles. De trotsche
masten van cederhout, die Paäker uit Syrië van den verren
Libanon naar Egypte zond, om de vanen te dragen en de hooge
poort van ons huis te sieren, heeft de geweldige storm tegen
zonsopgang ter aarde gesmeten.&rdquo;</p>

<p>»Zoo zal de trots van uw zoon gebroken worden,&rdquo; zeide Ameni.
»Maar voor u zal, wanneer gij slechts geduldig wacht, een nieuw
tijdperk van vreugde geboren worden.&rdquo;</p>

<p>»Nogmaals zeg ik uw dank,&rdquo; hernam Setchem. »Maar ik heb
nog iets op &rsquo;t hart. Ik weet wel hoe gierig gij zijt op de uren,
die gij schenkt aan uw gezin. Ik herinner mij zeer goed, hoe
gij eens aan mijn echtgenoot zeidet, dat gij u hier in Thebe gevoeldet
als een vrachtpaard, dat men het zware tuig heeft afgenomen,
en zich mag vermeien in de groene weide. Ik wil u
ook niet langer meer ophouden, maar de goden zonden mij ook
zulk een vreemd droomgezicht. &mdash; Paäker had naar mijn moederlijken
raad niet geluisterd. Vol kommer ging ik naar mijne vertrekken
terug. De zon stond reeds aan den hemel, toen eene
sluimering van eenige oogenblikken mijne oogleden sloot. Toen
zag ik den feestredenaar Pentaoer, die zoo zonderling gelijkt op
mijn gestorven echtgenoot in gedaante en stem. Paäker trad hem
tegen, hij schold hem vreeselijk en ging hem met vuisten te
lijf. De priester hief zijne armen op, als om te bidden, juist zooals
ik het gisteren op het feestterrein heb gezien. Doch het was niet<span class="pagenum"><a name="Page_346" id="Page_346">[346]</a></span>
om de goden te prijzen, maar om mijn zoon te omvatten en
met hem te worstelen. De worsteling duurde maar kort, want
Paäker kromp ineen, en verloor zijne menschelijke gedaante.
Het was niet mijn kind, dat aan de voeten des dichters neerviel,
maar een groot vochtig stuk klei, gelijk de pottebakkers gebruiken,
om er vazen uit te vormen.&rdquo;</p>

<p>»Een vreemde droom!&rdquo; sprak Ameni, niet zonder ontroering.
»Een vreemde droom! Maar hij verkondigt u goede dingen. De
klei, vrouwe Setchem, laat zich kneden. Let daarom wel op hetgeen
de goden u aankondigen. De hemelsche goden willen een
nieuwen, een beteren zoon, uit den ouden voor u doen geboren
worden. Langs welke wegen dit geschieden zal, is mij nog verborgen.
Ga nu heen en offer, en vertrouw op de wijze raadsbesluiten
van hen, die het leven der wereld en der stervelingen
besturen. Nog een anderen raad moet ik u geven. Als Paäker
soms berouwvol tot u komt, ontvang hem dan liefderijk en deel
het mij mede. Maar blijft hij halsstarrig weigeren zijn wil te
buigen, sluit dan uwe vertrekken voor hem, en laat hem zonder
afscheid heengaan.&rdquo;</p>

<p>Toen Setchem zich met een verlicht hart verwijderd had, prevelde
Ameni: »Zij zal eene schoone vergoeding ontvangen, voor
dien ruwen kerel; zij moet ons echter het wapen, waarmede
wij onzen slag willen slaan, niet week maken. Dikwijls heb ik er
aan getwijfeld, of droomen wel in staat waren ons de toekomst
te voorspellen, maar heden gevoel ik mijn geloof versterkt. Inderdaad,
een moederhart ziet meer dan dat van andere menschen.&rdquo;</p>

<p>Toen Setchem terugkeerde, ontmoette zij bij de poorten van
het paleis den wagen van haar zoon. Beiden merkten elkander op,
maar keerden het hoofd om; zij konden elkander niet hartelijk en
wilden elkander niet vormelijk groeten. Eerst toen de paarden de
draagstoeldragers voorbij waren gerend, zag de moeder op naar den
zoon, en de zoon om naar zijne moeder. Hunne blikken ontmoetten
elkander en beiden gevoelden als een dolksteek in het hart.
Aan den avond van denzelfden dag vertrok de gids naar Syrië,
nadat hij met den stadhouder gesproken, in het Seti-huis Ameni&rsquo;s
zegen over al zijne ondernemingen ontvangen, en in het graf
zijns vaders geofferd had. Juist toen hij den wagen wilde
bestijgen, werd hem bericht dat de mattenvlechter, die de mastboomen
vóor zijne poort had doorgezaagd, gevangen was.</p>

<p>»Laat hem de oogen uitsteken!&rdquo; Dit waren de laatste woorden,
die hij op zijn erfgoed sprak.</p>

<p>Setchem zag hem lang achterna. Zij had hem een afscheidsgroet
geweigerd en bad nu de goden zijn hart te veranderen,
en hem te behoeden voor gevaren en booze daden.</p>

<div class="footnotes">

<div class="footnote">
<p><a name="Footnote_264" id="Footnote_264"></a><a href="#FNanchor_264"><span class="label">264)</span></a> Uit den te Boelaq bewaarden papyrus IV. Zie boven blz. <a href="#Page_293">287</a>.</p>
</div>

<div class="footnote">
<p><a name="Footnote_265" id="Footnote_265"></a><a href="#FNanchor_265"><span class="label">265)</span></a> De amulet Thet in de gedaante van een strik, die gewoonlijk uit bloedjaspis
vervaardigd was, en waarop men meestal hoofdst. 75 of 76 van het
Doodenboek vindt. Zij wordt &bdquo;bloed van Isis,&rdquo; &bdquo;tooversteen van Isis,&rdquo;
&bdquo;wijsheid (Choe) van Isis&rdquo; genoemd.</p>
</div></div>

<hr class="l1" />

<p><span class="pagenum"><a name="Page_347" id="Page_347">[347]</a></span></p>


<h2><a name="DERDE_BOEK" id="DERDE_BOEK">DERDE BOEK.</a></h2>

<hr class="l1" />

<p><span class="pagenum"><a name="Page_348" id="Page_348">[348]</a><br /><a name="Page_349" id="Page_349">[349]</a></span></p>


<h3><a name="III_01" id="III_01"></a>EERSTE HOOFDSTUK.</h3>

<hr class="l4" />

<p>Drie dagen waren sedert het vertrek van den Mohar verloopen.
Hoewel het nog vroeg was, bleek men toch in de werkzalen
van Bent-Anat reeds druk in de weer te zijn. De beide
vriendinnen hadden den stormachtigen nacht, die volgde op den
feestavond, slapeloos doorgebracht. Wat toch hadden zij niet doorleefd!
Nefert gevoelde zich den volgenden morgen afgemat en
slaperig. Zij had de prinses verzocht, haar dien dag nog niet in
haren nieuwen werkkring in te leiden. De dochter van Ramses
had haar echter opwekkend toegesproken, zeggende dat men het
goede nooit van heden tot morgen moest uitstellen, en Nefert
bewogen haar te volgen naar de plaatsen, waar de verschillende
werkzaamheden werden verricht.</p>

<p>»Wij moeten beiden tot andere gedachten komen,&rdquo; zeide zij.
»Nu en dan overvalt mij onwillekeurig eene rilling, en is het mij
als droeg ik een brandmerk, als ware ik onteerd door eene vuile
vlek hier aan den schouder, waar de ruwe hand van Paäker
mij heeft aangeraakt.&rdquo;</p>

<p>Den eersten werkdag had Nefert nog veel met zichzelve te
strijden, doch den tweeden vond zij reeds eenige aantrekkelijkheid
in dezen arbeid, en den derden dag mocht zij zich verheugen
over de kleine vruchten van hare inspanning. Bent-Anat
had haar dan ook recht op haar plaats gezet, toen zij haar
het toezicht opdroeg over een groot aantal kleine meisjes en
vrouwen, de dochters, de echtgenooten en de weduwen van mannen
uit Thebe, die nog in het leger streden of reeds gevallen
waren. Deze hielden zich bezig met het uitzoeken en schikken
van genezende kruiden. Hare helpsters zaten in kleine kringen
op den grond neergehurkt. In het midden van elke groep lag
eene groote hoop versch geplukte en gedroogde planten, en vóor<span class="pagenum"><a name="Page_350" id="Page_350">[350]</a></span>
elke arbeidster zag men een groot aantal pakjes met de uitgezochte
wortels, bladeren en bloemen. Een oude heelkundige was
belast met de geheele leiding van dezen arbeid, en had Nefert
den eersten dag bekend gemaakt met de verschillende planten,
die men noodig had.</p>

<p>De vrouw van Mena, die zooveel van bloemen hield, had alles
spoedig begrepen. Zij leerde gaarne, want zij had de kinderen
lief. Weldra had zij zich onder die kleinen enkele lievelingen
uitgezocht. Het duurde niet lang, of zij wist de ijverige en
zorgvuldige arbeidsters te onderkennen van de trage, of die
haar taak vluchtig volbrachten.</p>

<p>»Ei, ei,&rdquo; zeide zij, terwijl zij zich voorover boog tot een klein
halfnaakt meisje, met groote ovale oogen. »Gij werpt alles maar
door elkaar! Je vader is immers in het leger, zooals ge mij gezegd
hebt? Denk eens, zou het niet erg treurig zijn, wanneer
men, zoo een pijl hem trof, dit kruid op zijne brandende wond
legde, dat hem kwaad zou doen, in plaats van dat andere, dat
hem genezen kan?&rdquo;</p>

<p>Het meisje knikte met het hoofdje, en keek wat ze uitgezocht
had nog eens na.</p>

<p>Nefert ging nu weder naar eene andere kleine, die zat te
luieren. »Daar zit je nu weer te babbelen en niets te doen,&rdquo;
zeide zij, »en toch staat je vader in &rsquo;t veld! Als hij nu eens ziek
is en geene geneesmiddelen heeft, en wanneer hij dan in den
nacht, van zijn dochtertje droomende, je zóo ziet zitten, dan zegt
hij zeker tot zichzelven: Nu zou ik gezond kunnen zijn, maar
mijn kind heeft mij niet meer lief, want zij legt liever de
handen in den schoot, dan dat zij voor haar zieken vader
geneesmiddelen klaar maakt.&rdquo;</p>

<p>Daarna richtte Nefert zich tot een grooteren kring van meisjes,
die kruiden zaten uit te zoeken, en sprak: »Weet gij wel, kinderen,
waar al deze vriendelijke en gezegende kruiden vandaan
komen? De goede Horus was ten krijg getogen tegen Seth, den
moordenaar van zijn vader, en in het gevecht sloeg de woedende
vijand, Horus een oog uit<a name="FNanchor_266" id="FNanchor_266"></a><a href="#Footnote_266" class="fnanchor">266)</a>. Maar de zoon van Osiris overwon,
want het goede is altijd machtiger dan het kwade. Toen Isis echter
het arme gewonde oog zag, toen drukte zij het hoofd van haar
zoon aan hare borst<a name="FNanchor_267" id="FNanchor_267"></a><a href="#Footnote_267" class="fnanchor">267)</a>. Het was haar zoo wee om &rsquo;t hart als
eene ongelukkige menschelijke moeder, die haar lijdend kind in de
armen houdt, en zij dacht: &sbquo;Hoe gemakkelijk is het toch wonden
te slaan, en hoe moeilijk valt het ze te heelen!&rsquo; Bij deze woorden<span class="pagenum"><a name="Page_351" id="Page_351">[351]</a></span>
weende zij. De eene traan voor, de andere na viel op de aarde,
en overal waar deze in den bodem drongen, daar wies zulk een
gezegend kruidje op&rdquo;<a name="FNanchor_268" id="FNanchor_268"></a><a href="#Footnote_268" class="fnanchor">268)</a>.</p>

<p>»Isis is zeer goed,&rdquo; riep nu een meisje, dat tegenover haar
zat. »Moeder zegt altijd, dat Isis de kinderen ook liefheeft,
wanneer zij goed oppassen.&rdquo;</p>

<p>»Uwe moeder heeft gelijk,&rdquo; antwoordde Nefert. »Isis heeft ook
zelve haar lieve Horus-kindje. En ieder mensch die sterft, wordt,
als hij braaf heeft geleefd, weder een kind, en de godin neemt
hem tot zich, alsof hij haar eigen kind was, en legt hem aan
hare borst en verpleegt hem met hare zuster Nephtys<a name="FNanchor_269" id="FNanchor_269"></a><a href="#Footnote_269" class="fnanchor">269)</a>, tot
hij groot zal zijn en voor zijn vader strijden kan.&rdquo;</p>

<p>Nefert had opgemerkt, dat onder deze woorden eene vrouw
was begonnen te weenen. Zij ging tot haar om te vragen wat
haar deerde, en kwam te weten dat haar man en haar zoon,
de eerste in Syrië, de laatste op zijn terugreis naar Egypte,
gestorven waren.</p>

<p>»Arme vrouw en moeder!&rdquo; zeide Nefert. »Nu moogt gij wel
dubbel uw best doen, opdat de wonden der anderen geheeld worden!
Ik wil u nog iets anders van Isis vertellen. Zij had haar
gemaal Osiris zeer liefgehad, zooals gij uw gestorven echtgenoot,
en ik mijn Mena. Maar hij was gevallen als een offer
van de listen van Seth. Zij kon niet eens het lijk vinden van den
man, die haar op zoo wreede wijze was ontroofd, en gij kunt
uw echtgenoot ten minste nog bij zijn graf bezoeken. Toen trok
Isis klagende het land door, en ach, wat was er van Egypte geworden,
het schoone land, dat al zijne vruchtbaarheid aan Osiris
te danken heeft! De heilige Nijl lag droog, en geen grashalm
groende er aan zijne oevers. De goede godin gevoelde hierover<span class="pagenum"><a name="Page_352" id="Page_352">[352]</a></span>
eene onuitsprekelijke smart. Zij weende een traan in het bed
van den vloed en terstond begonnen de wateren weer te
zwellen. Want gij weet toch wel dat elke overstrooming ontstaat
door een traan van Isis<a name="FNanchor_270" id="FNanchor_270"></a><a href="#Footnote_270" class="fnanchor">270)</a>. Zoo werd de smart eener
weduwe tot zegen voor vele millioenen geslachten.&rdquo;</p>

<p>De vrouw had opmerkzaam naar haar geluisterd, en zeide, toen
Nefert zweeg: »Maar ik heb nu ook de drie bloedjes van kinderen,
die mijn zoon naliet, te onderhouden. Want zijne vrouw, eene
waschvrouw, is helaas bij het verrichten van haar werk door een
krokodil overvallen. Lieden van onze soort moeten in de eerste
plaats voor zichzelven en niet voor anderen zorgen. Als de prinses
ons niet betaalde, hoe kon ik dan aan de wonden der krijgslieden
denken, die mij niets aangaan? Ik ben ook niet sterk meer en
heb vier monden te voeden.&rdquo;</p>

<p>Nefert gevoelde eene huivering, gelijk meermalen bij deze hare
nieuwe werkzaamheid, en verzocht Bent-Anat het loon van deze
vrouw te verhoogen.</p>

<p>»Gaarne,&rdquo; zeide de prinses, »Wat zou ik eene helpster als gij
zijt kunnen weigeren! Kom thans eens mede in mijne keuken.
Ik laat vruchten inpakken voor mijn vader en broeders. Daar
mag nu toch ook wel een kistje voor Mena bij.&rdquo;</p>

<p>Nefert volgde hare vorstelijke vriendin, en zag hoe men juist
in eene kist goudgele dadels van de oase van Amon<a name="FNanchor_271" id="FNanchor_271"></a><a href="#Footnote_271" class="fnanchor">271)</a> en in eene
andere donkere van Nubië, de lievelingssoorten van den koning,
had gelegd.</p>

<p>»Laat mij dat pakken!&rdquo; riep Nefert, beval de dienstmaagd,
die er mede bezig was, de kistjes weder te ledigen, en legde nu
de dadels van verschillende kleuren, benevens eenige andere in
suiker gekookte vruchten, in sierlijke figuren bijeen.</p>

<p>Bent-Anat zag dit met welgevallen, reikte haar toen zij gereed
was de hand en zeide: »Wat uwe vingers maar aanroeren, dat
krijgt dadelijk een vriendelijk aanzien. Geef me dat stuk papyrus!
Ik zal het in dit kistje leggen en er op schrijven: Dit heeft de
vlijtige medehelpster van zijne dochter Bent-Anat, de vrouw van
Mena, voor koning Ramses ingepakt.&rdquo;</p>

<p>Na de rust van den middag werd de prinses weggeroepen, en
Nefert bleef nog eenige uren met hare arbeidsters alleen. Toen<span class="pagenum"><a name="Page_353" id="Page_353">[353]</a></span>
de zon onderging en de vlijtige schare wilde opbreken, hield Nefert
de vrouwen en meisjes nog terug en zeide: »De zonneschuit
verdwijnt ginds achter de westelijke bergen. Komt, laat ons te
zamen bidden voor den koning en onze geliefden in &rsquo;t veld. Ieder
denke aan de zijnen, gij kinderen aan uwe vaders, gij vrouwen
aan uwe zonen, en wij echtgenooten aan onze mannen, die verre
van ons zijn. Wij bidden Amon, dat zij zoo zeker tot ons mogen
wederkomen, als de zon, die thans van ons scheidt, maar morgen
vroeg zich opnieuw zal vertoonen.&rdquo;</p>

<p>Nefert knielde neder, en met haar de kinderen en vrouwen.</p>

<p>Toen zij weder opstonden, liep een klein meisje naar de vrouw
van Mena en zeide schuchter, terwijl zij haar kleedje frommelde:
»Gij hebt ons ook gisteren hier laten knielen, en stellig zal het
ook heden met mijne moeder wat beter gaan, nu ik voor haar gebeden
heb.&rdquo;</p>

<p>»O zeker,&rdquo; zeide Nefert, en zij streelde de zwarte haren van
het kind.</p>

<p>Zij vond Bent-Anat op het balkon, peinzend starende over den
stroom naar de doodenstad, die al meer en meer in duisternis werd
gehuld. Toen zij de zachte schreden harer vriendin achter zich
hoorde, schrikte zij een oogenblik.</p>

<p>»Ik stoor u zeker,&rdquo; zeide Nefert, en trad terug.</p>

<p>»Neen blijf,&rdquo; smeekte Bent-Anat. »Ik dank de goden dat ik u
heb, want het is mij zoo wee, zoo akelig wee om &rsquo;t hart.&rdquo;</p>

<p>»Ik weet waaraan gij dacht,&rdquo; sprak Nefert zacht.</p>

<p>»Welnu?&rdquo; vroeg de prinses.</p>

<p>»Aan Pentaoer.&rdquo;</p>

<p>»Ik denk aan hem en altijd aan hem,&rdquo; antwoordde de prinses,
»en toch is er nog iets anders wat mijn gemoed beweegt. Ik ben
mij zelve niet meer. Wat ik denk moest ik niet denken, wat ik
gevoel niet gevoelen, en toch kan ik het niet van mij zetten.
Ik geloof dat mijn hart zou doodbloeden, wanneer ik het er met
geweld uit wilde verwijderen. Vreemd, ja onbetamelijk heb ik
gehandeld, en nu hangt mij iets boven het hoofd, dat mijne
schouders bijna niet kunnen dragen, iets buitengewoons, dat u
misschien weder van mijne zijde wegneemt en naar uwe moeder
terugvoert.&rdquo;</p>

<p>»Alles wil ik met u deelen,&rdquo; riep Nefert. »Maar wat verlangt
men dan van u? Zijt gij dan de dochter van Ramses niet
meer?&rdquo;</p>

<p>»Als eene burgervrouw heb ik mij aan het volk vertoond,&rdquo;
antwoordde Bent-Anat, »en nu heb ik de gevolgen van deze
daad te dragen. Bek-en-Choensoe, de opperpriester van Amon,
was zooeven bij mij, en ik heb mij lang met hem onderhouden.
De eerwaardige man is mij welgezind, dat weet ik, en mijn vader<span class="pagenum"><a name="Page_354" id="Page_354">[354]</a></span>
heeft mij geboden zijn raad boven dien van alle anderen te volgen.
Hij bracht mij onder het oog, dat ik zwaar misdreven had.
Terwijl ik nog in den staat der onreinheid verkeerde, heb ik een
tempel in de Nekropolis betreden, en nadat ik mij reeds eens
had gewaagd op het erf van een Paraschiet, en mij daarover de
berisping van Ameni op den hals gehaald, deed ik het toch
andermaal. Zij weten aan de overzijde alles, wat ons daar bejegend
is! Nu moet ik mij laten reinigen, óf door Ameni zelven
in het Seti-huis, in tegenwoordigheid van alle priesters en rijksgrooten,
met buitengewone plechtigheid, óf door eene bedevaart
te ondernemen tot de Smaragden-Hathor<a name="FNanchor_272" id="FNanchor_272"></a><a href="#Footnote_272" class="fnanchor">272)</a>, onder welker bescherming
men de edelgesteenten uit de rotsen houwt, en het
erts vindt, dat door smelting wordt gelouterd. De godin, die het
echte van het onechte scheidt, zal, zoo zeggen zij, de onreinheid
van mij nemen, gelijk zij het edel metaal van de slakken zuivert.
Eene dagreize of iets verder van de steengroeven vloeit van den
heiligen berg des Heeren, den Sinaï<a name="FNanchor_273" id="FNanchor_273"></a><a href="#Footnote_273" class="fnanchor">273)</a>, zooals de Mentoe<a name="FNanchor_274" id="FNanchor_274"></a><a href="#Footnote_274" class="fnanchor">274)</a> hem
noemen, eene diepe beek<a name="FNanchor_275" id="FNanchor_275"></a><a href="#Footnote_275" class="fnanchor">275)</a>, en daarbij verheft zich het heiligdom
der godin, waarin de priesters reiniging verleenen. De tocht
is lang; de weg leidt door de woestijn en over de zee; maar
Bek-en-Choensoe raadt mij, dat ik het wagen zal. Ameni, zegt
hij, is mij niet gunstig gezind, omdat ik de inzettingen overtreed,
die hij boven alles in eere gehouden wil hebben. Hij
meent, dat ik het mij moet laten welgevallen, zoo deze met dubbele
gestrengheid handelt, want het volk ziet allereerst naar
hen op die het hoogste staan, en wanneer ik de inzettingen ongestraft
minacht, zoo zal ik onder de menigte navolgers vinden.
Hij handelt in naam der goden, die de harten der menschen
meten met gelijke maat. De el behoort aan de godin der waarheid<a name="FNanchor_276" id="FNanchor_276"></a><a href="#Footnote_276" class="fnanchor">276)</a>.<span class="pagenum"><a name="Page_355" id="Page_355">[355]</a></span>
Ik gevoel wel dat dit alles niet onjuist is, en toch kan
ik mij moeilijk schikken naar de uitspraak van den opperpriester,
omdat ik de dochter van Ramses ben!&rdquo;</p>

<p>»Dat zijt gij,&rdquo; sprak Nefert, »en uw vader is een god!&rdquo;</p>

<p>»Maar,&rdquo; ging de prinses voort, »hij heeft mij ook altijd geleerd de
inzettingen te eeren. Ook heb ik met Bek-en-Choensoe nog wat
anders besproken. Gij weet dat ik de hand van den stadhouder
afwees. Hij zal in stilte boos op mij zijn. Dat nu zou mij geen
schrik aanjagen, maar hij is door mijn vader als voogd over mij
aangesteld; hij is mijn beschermer. Kan ik hem dan nog vertrouwelijk
raad en hulp vragen? Neen! Ik ben toch maar eene
vrouw en bovendien de dochter van Ramses. Eer trek ik door
duizend woestijnen, eer dat ik mijn vader en zijn kind laat vernederen.
Tot morgen zal ik mij beraden, doch ik ben reeds nu
besloten de reis te aanvaarden, wat het mij ook zal kosten zooveel
hier te verlaten. &mdash; Vrees niets, lieve, gij zijt te teeder voor
zulk een verren tocht; ik zou....&rdquo;</p>

<p>»Neen, neen,&rdquo; riep Nefert, »ik trek met u, al ging de reis
ook tot aan de vier zuilen des hemels aan de uiteinden der
aarde<a name="FNanchor_277" id="FNanchor_277"></a><a href="#Footnote_277" class="fnanchor">277)</a>. Gij hebt een nieuw leven in mij gewekt, en wat thans
in mijn binnenste zoo frisch ontkiemt, zou weder verdorren, als
ik tot mijne moeder terugkeerde. Of zij, óf ik moet meesteres zijn
in onze woning. Alleen met Mena wil ik haar weder betreden!&rdquo;</p>

<p>»Zoo is dan besloten, ik vertrek!&rdquo; zeide de prinses. »O ware
mijn vader maar niet zoo ver; kon ik hem maar raad vragen en
zijne stem hooren!&rdquo;</p>

<p>»Ja, die krijg, die eeuwigdurende krijg!&rdquo; zuchtte Nefert.
»Waarom stellen de mannen zich toch nooit tevreden met hetgeen
zij hebben, en verkiezen zij een ijdelen roem boven den stillen
vrede, die het leven siert!&rdquo;</p>

<p>»Zouden zij dan mannen zijn? Zouden wij hen kunnen liefhebben,
indien zij anders waren?&rdquo; vroeg Bent-Anat levendig.
»Scheppen de goden ook in den strijd geen behagen? Hebt gij
ooit een verhevener beeld gezien, dan dat van Pentaoer, toen hij<span class="pagenum"><a name="Page_356" id="Page_356">[356]</a></span>
dien onbehouwen paal hoog door de lucht slingerde, en zijn leven
waagde om de bedreigde onschuld te beschermen?&rdquo;</p>

<p>»Ik waagde maar even een blik in den hof te slaan,&rdquo; antwoordde
Nefert, »want ik maakte mij zoo angstig. Maar zijn luid geroep
klinkt mij nog in de ooren.&rdquo;</p>

<p>»Zoo klinkt ook het krijgsgeschreeuw der helden in den slag,
die de vijanden doet beven!&rdquo; zeide Bent-Anat.</p>

<p>»Ja zeker, zoo klinkt het!&rdquo; riep prins Rameri, die zonder door
de vrouwen opgemerkt te zijn, het halfdonkere vertrek van zijne
zuster was binnengetreden.</p>

<p>De prinses keerde zich naar haar broeder om, zeggende: »Wat
doet ge mij daar schrikken!&rdquo;</p>

<p>»U?&rdquo; vroeg de prins verwonderd.</p>

<p>»Ja mij. Vroeger was ik kloek van hart, maar sedert dien
avond beef ik telkens, en overvalt mij gedurig een pijnlijke angst,
ik weet zelve niet waarvoor. Ik geloof dat een demon mij beheerscht.&rdquo;</p>

<p>»Gij heerscht, waar gij u vertoont, en gij wordt door niets
beheerscht,&rdquo; zeide Rameri. »De ontsteltenis, en het verdriet dat
gij in het dal hebt geleden, en daarna aan de landingstrap, dat
alles zit u nog in de leden. Ook ik begin te knarsetanden, als
ik eraan denk, hoe zij mij uit de school hebben gebannen, en hoe
die Paäker zijn hond tegen mij aanhitste. Ik heb heden vrij wat
ondervonden.&rdquo;</p>

<p>»Waar zijt gij toch zoolang geweest?&rdquo; vroeg Bent-Anat. »Neef
Ani had toch bevolen, dat gij het paleis niet mocht verlaten.&rdquo;</p>

<p>»Ik zal in de volgende maand mijn achttiende jaar intreden,&rdquo;
antwoordde de prins, »en heb geen voogd meer noodig!&rdquo;</p>

<p>»Maar onze vader....&rdquo; wilde Bent-Anat hem vermanen.</p>

<p>»Onze vader,&rdquo; viel Rameri haar in de reden, »kent den stadhouder
slecht. Doch ik zal hem schrijven, al wat ik heden onder
het volk heb hooren vertellen. Men zegt dat zij Ani op het feest
van het dal zoo goed als gehuldigd hebben, en de een vertelt den
ander openlijk, dat het den stadhouder om de kroon te doen is,
en dat hij voornemens is den koning van den troon te stooten. &mdash; Gij
hebt gelijk, dat is onzinnig, maar er moet toch wel iets van
waar zijn.&rdquo;</p>

<p>Nefert verbleekte. Bent-Anat vroeg eenige nadere bijzonderheden,
waarop de prins vertelde wat hij vernomen had, om dan lachend
uit te roepen: »Ani zou mijn vader doen vallen! Dat is zooveel
alsof ik de Isis-ster van den hemel wilde losrukken, om daarmede
de lampen te ontsteken, die hier nog altijd ontbreken!&rdquo;</p>

<p>»Ik vind het vertrouwelijker in donker te zitten,&rdquo; zeide Nefert.</p>

<p>»Neen, laat het licht komen,&rdquo; zeide Bent-Anat. »Men kan
beter spreken, wanneer men hen tot wie men spreekt in de<span class="pagenum"><a name="Page_357" id="Page_357">[357]</a></span>
oogen kan zien. &mdash; Wat die dwaze volkspraatjes betreft, ik
geloof er niet aan. Maar gij hebt gelijk, wij moeten er onzen
vader kennis van geven.&rdquo;</p>

<p>»In de doodenstad hoorde ik de dolzinnigste zwetserij,&rdquo; zeide
Rameri.</p>

<p>»Hebt gij u dan aan de overzijde gewaagd? Hoe verkeerd hebt
gij gedaan!&rdquo;</p>

<p>»Ik had mij weder een weinig verkleed, en heb heel veel
goeds te vertellen. Het gaat met de lieve Warda veel beter. Zij
heeft uwe geschenken ontvangen, en woont weder in haar eigen
huis. Naast de afgebrande stond een vervallen hut, die haar
vader, een soldaat met een grooten baard, die evenveel op haar
gelijkt als een egel op een witte duif, met eenige gezellen in
een oogenblik weder in orde heeft gebracht. Ik bood haar aan
met de andere meisjes in het paleis voor u te werken, tegen
hoog loon. Maar zij wilde niet, want zij moet hare zieke grootmoeder
verplegen. Ook is zij trotsch en wil niemand dienen.&rdquo;</p>

<p>»Het komt mij voor, dat gij lang bij die onreine hebt vertoefd,&rdquo;
zeide Bent-Anat verwijtend. »Ik had gedacht, dat hetgeen
mij is wedervaren, u tot eene waarschuwing geweest zou zijn.&rdquo;</p>

<p>»Ik wil niet beter zijn dan gij!&rdquo; hernam de prins. »Bovendien
is de Paraschiet dood, en Warda&rsquo;s vader is een eerlijk
soldaat die niemand verontreinigt. Voorts hield ik mij op een
afstand van de oude vrouw. Morgen steek ik weder over; dat
heb ik haar beloofd.&rdquo;</p>

<p>»Aan wie?&rdquo; vroeg Bent-Anat.</p>

<p>»Aan wie anders dan aan Warda! Zij houdt veel van bloemen,
en na de roos, die gij haar hebt geschonken, heeft zij er
geene meer gezien. Ik heb den hovenier reeds bevolen, dat hij
mij tegen morgen een korf vol rozen moet snijden, die ikzelf
haar brengen zal.&rdquo;</p>

<p>»Dat zult gij niet doen!&rdquo; riep Bent-Anat. »Gij zijt nog half
een kind, en al ware dit niet zoo, ook om den wil van het
meisje zult gij het laten.&rdquo;</p>

<p>»Wij zitten samen alleen wat te keuvelen,&rdquo; zeide de prins terwijl
hij bloosde, »en niemand zal mij herkennen. Ja, als gij het
volstrekt verlangt dan zal ik niet met dien korf vol rozen oversteken,
maar alleen ga ik toch tot haar. &mdash; Neen, zuster, dat laat
ik mij niet verbieden! Zij is zoo bekoorlijk, zoo blank, zoo teeder,
en haar stemmetje klinkt zoo zacht en lieflijk! En zij heeft voetjes,
ja, hoe zal ik het zeggen, zoo klein en sierlijk als Neferts
hand! Wij hebben het meest gesproken over Pentaoer. Zij kent
zijn vader, die hovenier is, en weet zeer veel van hem. Denk
eens aan, zij zegt dat Pentaoer geen kind van zijne ouders is
maar een goede geest, die op aarde is gekomen, misschien wel<span class="pagenum"><a name="Page_358" id="Page_358">[358]</a></span>
eene godheid. In het begin was zij zeer schuchter, maar toen
ik over Pentaoer begon, werd zij spraakzaam. Zij vereert hem
bijna afgodisch, en dat juist heeft mij geërgerd.&rdquo;</p>

<p>»Gij zoudt zeker liever willen, dat zij u zoo vereerde?&rdquo; zeide
Nefert lachende.</p>

<p>»Volstrekt niet!&rdquo; hernam Rameri. »Maar ik heb haar mede
gered en het doet mij zoo goed als ik bij haar zit. Morgen, dat
heb ik stellig voorgenomen, steek ikzelf haar eene bloem in het
haar. Dat is wel rood, maar zoo zwaar als het uwe, Bent-Anat,
en het moet verrukkelijk zijn het met de hand te mogen aanraken
en streelen!&rdquo;</p>

<p>De vrouwen zagen elkander aan met een blik, waaruit duidelijk
bleek dat zij elkander verstonden. De prinses zeide dan ook
op beslissenden toon: »Gij gaat morgen niet naar de doodenstad,
mijn pleegzoon.&rdquo;</p>

<p>»Dat zullen wij eens zien, mijn pleegmoedertje!&rdquo;</p>

<p>Dit zeide hij schertsend. Doch hierna werd hij ernstig en vervolgde:
»Ik heb ook mijn schoolvriend Anana gesproken. In het
Seti-huis heerscht thans de ongerechtigheid! Pentaoer zit in de
gevangenis en gisteren avond hebben zij gericht over hem gehouden.
Onze neef Ani was ook daarbij, en heeft den dichter
heftig aangevallen. Ameni moet hem in zijne bescherming hebben
genomen. Welk besluit er eindelijk gevallen is, konden de kweekelingen
niet te weten komen, maar het moet wel iets heel bedenkelijks
zijn geweest, want de zoon van den schatmeester
hoorde, hoe Ameni na de zitting tot den ouden Gagaboe zeide;
&sbquo;Straf verdient hij, maar ik laat zijn ondergang niet toe!&rsquo; Met
deze woorden kon hij niemand anders bedoelen dan Pentaoer.
Morgen ga ik weder naar de overzijde, en zal nog wel meer te
weten komen, misschien wel iets verschrikkelijks, denk ik. Op
zijn minst zal hij voor vele jaren worden gevangen gezet.&rdquo;</p>

<p>Bent-Anat was doodsbleek geworden. »Wat zij hem aandoen,&rdquo;
riep zij uit, »lijdt hij om mijnentwil! O gij almachtige goden,
helpt hem, helpt mij en weest mij genadig!&rdquo;</p>

<p>Zij sloeg de handen voor het aangezicht en verliet het vertrek.</p>

<p>»Wat mag mijne zuster toch wel overkomen zijn,&rdquo; vroeg Rameri
aan Nefert; »zij komt mij zoo vreemd voor, en ook gij zijt
anders dan gewoonlijk!&rdquo;</p>

<p>»Wij beiden hebben ons in zekeren nieuwen toestand te verplaatsen.&rdquo;</p>

<p>»Wat bedoelt gij hiermede?&rdquo;</p>

<p>»Dat kan ik u zoo niet in een paar woorden verklaren. Maar
het komt mij voor als zult gijzelf weldra iets dergelijks ondervinden. &mdash; Rameri!
Ga niet weder naar de Paraschieten!&rdquo;</p>

<div class="footnotes">

<div class="footnote">
<p><a name="Footnote_266" id="Footnote_266"></a><a href="#FNanchor_266"><span class="label">266)</span></a> Naar de teksten van het Doodenboek.</p>
</div>

<div class="footnote">
<p><a name="Footnote_267" id="Footnote_267"></a><a href="#FNanchor_267"><span class="label">267)</span></a> Volgens de teksten van het Doodenboek en de inleiding van den
papyrus-Ebers, geneest Isis het oog van Horus.</p>
</div>

<div class="footnote">
<p><a name="Footnote_268" id="Footnote_268"></a><a href="#FNanchor_268"><span class="label">268)</span></a> De Egyptenaren schreven aan het bloed en de tranen der goden scheppende
krachten toe. Hierover kan men het best raadplegen Lefébure. <cite>Le
mythe osirien</cite>. <cite>Première partie: Les yeux d&rsquo;Horus</cite>.
In de door Naville uitgegeven &bdquo;Lofverheffingen van Ra&rdquo; wordt deze
godheid in de 21ste aanroeping &bdquo;Remi&rdquo;, d. i. &bdquo;de weenende&rdquo; genoemd, en
in de teksten, die gevonden worden bij de voorstelling van de vier menschenrassen,
in het graf van Seti I in Biban el Moeloek, komt eene plaats
voor, waaruit blijkt, dat ook wel menschen uit goddelijke tranen geboren
zijn. Want daar spreekt de godheid op de volgende wijze de volken toe:
&bdquo;Gij zijt een traan uit mijn oog, gij die menschen heet.&rdquo;</p>
</div>

<div class="footnote">
<p><a name="Footnote_269" id="Footnote_269"></a><a href="#FNanchor_269"><span class="label">269)</span></a> Gelijk Isis als moeder, zoo wordt Nephtys als zoogmoeder en opvoedster
van Horus voorgesteld. Op het eiland Philak zien wij een der Ptolemaeën
als een jeugdige god afgebeeld, die van Nephtys onderwijs ontvangt in
het harpspel. Osiris heeft beide godinnen lief, en beiden worden afgebeeld,
weeklagende aan het hoofd- en aan het voeteinde van zijne lijkbaar.
Haar klaaglied is bewaard gebleven in een papyrus van het Berlijnsch
museum, die door De Horrack werd uitgegeven.</p>
</div>

<div class="footnote">
<p><a name="Footnote_270" id="Footnote_270"></a><a href="#FNanchor_270"><span class="label">270)</span></a> Onder de Arabieren is nog het oude geloof bewaard gebleven, dat
de Nijl wast door een goddelijken traan, die in den stroom valt. Nog
heden wordt den nacht van den 11den Baoeneh &bdquo;de nacht van den
druppel&rdquo; genoemd, omdat in dien nacht de Nijl zijn laagste standpunt
bereikt en langzaam begint te stijgen.</p>
</div>

<div class="footnote">
<p><a name="Footnote_271" id="Footnote_271"></a><a href="#FNanchor_271"><span class="label">271)</span></a> De tegenwoordige oase Siwah, waar de dadelboomen nog altijd
vruchten dragen, die wijd en zijd beroemd zijn.</p>
</div>

<div class="footnote">
<p><a name="Footnote_272" id="Footnote_272"></a><a href="#FNanchor_272"><span class="label">272)</span></a> De Hathor van het maskat was de godin, die voornamelijk op het Sinaïtisch
schiereiland werd vereerd. Na de grondige verhandeling van Lepsius,
over de metalen bij de oude Egyptenaars, staat het vast, dat maskat noch
koper beteekent, noch de turkoois, maar een groenen steen. Wordt het maskat
echt geheeten, dan bedoelt men smaragd; soms ook wel malachiet, berggroen
en groene vloeispaath, die veelvuldig in de graven worden gevonden. Sieraden
van malachiet komen zelden voor. Wij vestigen hier de aandacht op een
allerliefst beeldje van den god Ptah (zie Dl. I. bl. <a href="#Page_88">82</a>, v.) uit dezen steen
vervaardigd, dat bewaard wordt in het Japansch paleis te Dresden.</p>
</div>

<div class="footnote">
<p><a name="Footnote_273" id="Footnote_273"></a><a href="#FNanchor_273"><span class="label">273)</span></a> Niet de berg Sinaï, waar de monniken wonen, maar het reusachtig
gebergte, dat thans Serbal heet, houden wij voor den Sinaï van den Bijbel.
Wij hebben deze opvatting uitvoerig verdedigd in ons werk: <cite>Durch Gosen
zum Sinaï, aus dem Wanderbuche und der Bibliothek</cite>.</p>
</div>

<div class="footnote">
<p><a name="Footnote_274" id="Footnote_274"></a><a href="#FNanchor_274"><span class="label">274)</span></a> De bergvolken van het Sinaïtisch schiereiland.</p>
</div>

<div class="footnote">
<p><a name="Footnote_275" id="Footnote_275"></a><a href="#FNanchor_275"><span class="label">275)</span></a> In de tegenwoordige oase Feirân.</p>
</div>

<div class="footnote">
<p><a name="Footnote_276" id="Footnote_276"></a><a href="#FNanchor_276"><span class="label">276)</span></a> De naam van de godin der waarheid (Ma) wordt ook geschreven met
de hiëroglyphe, die eene el voorstelt. Van de oude heilige ellematen zijn er
verschillende bewaard gebleven. Men kan alles hierover vinden in Lepsius&rsquo;
verhandeling: &bdquo;Die altägyptische Elle und ihre Eintheilung&rdquo; in de <cite>Abhandl.
der k. Akademie der Wissenschaften</cite>, Berlin, 1865, s. 33.</p>
</div>

<div class="footnote">
<p><a name="Footnote_277" id="Footnote_277"></a><a href="#FNanchor_277"><span class="label">277)</span></a> De zuilen des hemels (sechent pet) komen in verschillende teksten
voor. Op de schoone overwinnings-stêle van Thotmes III te Boelaq leest
men: &bdquo;Ik (Amon) verbreid ... de vrees voor u tot de vier zuilen des hemels.&rdquo;
Men stelde zich voor, dat deze zuilen aan de uiterste einden van het
zuiden, noorden, westen en oosten werden gevonden. Daarom worden ook
in vele teksten, in plaats van de vier windstreken, de vier zuilen des hemels
genoemd.</p>
</div></div>

<hr class="l1" />

<p><span class="pagenum"><a name="Page_359" id="Page_359">[359]</a></span></p>


<h3><a name="III_02" id="III_02"></a>TWEEDE HOOFDSTUK.</h3>

<hr class="l4" />

<p>Vroeg op den volgenden dag ging de dwerg Nemoe met
een man in een eenvoudig lang kleed, naar het scheen de hofmeester
van eene aanzienlijke familie, de hut voorbij, die door
Warda&rsquo;s vader weder in orde was gebracht, de hut waarin de
soldaat eens met zijne vrouw had gewoond. Zij richtten hunne
schreden naar het hol van de oude Hekt.</p>

<p>»Hier omlaag, edele heer,&rdquo; zeide de dwerg, »verzoek ik u
eenige oogenblikken te wachten, om u bij mijne moeder aan te
melden.&rdquo;</p>

<p>»Dat klinkt zeker heel deftig,&rdquo; antwoordde de ander, »maar
het zij zoo! Nog éene voorwaarde! De oude mag mij niet bij
mijn naam noemen, noch mijn titel op hare lippen nemen. Zij
noeme mij hofmeester, want men kan nooit weten... Ik meen
echter, dat niemand mij in deze vermomming zal herkennen.&rdquo;</p>

<p>Nemoe haastte zich naar het hol te gaan, waarvoor hij zijne
moeder vond zitten, die reeds van verre hem tegenriep: »Laat
dien heer nu niet wachten, ik weet maar al te goed wie het is!&rdquo;</p>

<p>De kleine man legde den vinger op den mond en zeide: »Gij
moet hem als hofmeester aanspreken.&rdquo;</p>

<p>»Goed,&rdquo; prevelde de tooveres. »Zoo steekt ook een struisvogel
zijn kop in de veeren, wanneer hij wil dat men hem niet zien zal.&rdquo;</p>

<p>»Is het prinsje gisteren nog lang bij Warda geweest?&rdquo;</p>

<p>»Neen, gek!&rdquo; zeide de heks lachend. »Die kinderen spelen met
elkander. Rameri is een jonge ram, die nog geen horens heeft,
maar toch de plek voelt, waar ze zullen uitgroeien, en reeds
beproeft of hij ze ook gebruiken kan. Pentaoer kan u bij dat
roodharig kopje veel gevaarlijker worden. Loop nu een-twee-drie
heen; men laat zulk een hofmeester zoolang niet wachten.&rdquo;</p>

<p>De oude gaf den dwerg een duw, en deze vloog naar Ani terug,
terwijl zij den kleinen, weder op zijne plank gebonden Scheraoe
in de hut droeg, en den bruinen zak over hem heen wierp.</p>

<p><span class="pagenum"><a name="Page_360" id="Page_360">[360]</a></span></p>

<p>Eenige oogenblikken later stond de stadhouder voor haar. Zij
boog met eene sierlijkheid, die meer aan de zangeres Beki dan
aan de tooveres Hekt deed denken, en bad hem plaats te nemen
op den eenigen stoel, dien zij bezat.</p>

<p>Toen hij door eene beweging met de hand te kennen gaf,
dat hij niet verlangde te gaan zitten, zeide zij: »Wel zeker, gij
moet u nederzetten! Dan kan men u uit het dal niet zien,
omdat gij achter deze rots hier verborgen zijt. Maar waarom
hebt gij dit uur toch voor uw bezoek gekozen?&rdquo;</p>

<p>»Omdat hetgeen ik met u wensch te bespreken haast heeft,&rdquo;
zeide Ani, »en ik in den avond licht door de wachters zou kunnen
worden aangeroepen. Mijne vermomming is voldoende. Onder dit
overkleed draag ik mijn gewoon gewaad. Van hier ga ik het dal
in naar het graf mijner vaderen, om daar den groven rok en wat
mij verder nog onkenbaar maakt af te leggen, en mijn wagen
te wachten, die reeds besteld is. Ik zal aan de menschen zeggen,
dat ik heden eene gelofte heb vervuld, om namelijk de
groeve te voet en als een deemoedige te bezoeken.&rdquo;</p>

<p>»Goed bedacht,&rdquo; prevelde de oude. Doch Ani wees op den
dwerg en zeide op beleefden toon: »Uw leerling!&rdquo;</p>

<p>Sedert de onthulling die zij gedaan had, was Hekt voor hem
niet langer de gewone tooveres. De oude vrouw gevoelde het,
en neigde zich voor hem met eene buiging, die zoo geheel in
de vormen, zoo hoffelijk was, dat een tamme raaf aan hare
voeten zijn verbazing hierover niet kon inhouden, maar zijn
zwarten snavel wijd opensperde en een gekras deed hooren. Zij
wierp er een stuk kaas in, en de vogel huppelde weg, zijne
geknotte vleugels naslepende, en zweeg.</p>

<p>»Ik moet u over Pentaoer spreken,&rdquo; zeide Ani.</p>

<p>De oogen van de oude schoten vuur, en vol belangstelling
vroeg zij: »Wat is er dan met hem?&rdquo;</p>

<p>»Ik heb allen grond,&rdquo; antwoordde de stadhouder, »dezen man
voor gevaarlijk te houden. Hij staat mij in den weg. Allerlei
kwaad heeft hij gedaan; wat erger is, hij heeft moorden begaan.
Maar in het Seti-huis mogen zij hem gaarne lijden, en daar
zouden zij hem liefst ongestraft laten. Die heeren bezitten het
recht over elkander alleen de vierschaar te spannen, en ik kan
aan hunne uitspraak niets veranderen. Eergisteren hebben zij
vonnis geveld. Zij willen hem naar de steengroeven van Chennoe
zenden<a name="FNanchor_278" id="FNanchor_278"></a><a href="#Footnote_278" class="fnanchor">278)</a>. Op al wat ik hiertegen inbracht heeft men geen acht<span class="pagenum"><a name="Page_361" id="Page_361">[361]</a></span>
geslagen, en, nu ja.... Nemoe, ga naar de overzijde in het graf
van Amenophis, en wacht daar op mij! Ik heb iets met uwe
moeder alleen te bespreken!&rdquo;</p>

<p>Nemoe boog en daalde den berg af, wel-is-waar verdrietig,
maar toch in de zekere overtuiging, dat hij later alles zou
vernemen, wat tusschen die twee verhandeld werd.</p>

<p>Toen de kleine verdwenen was, vroeg Ani: »Gevoelt gij nog
iets voor het oude koningshuis, dat uwe ouders zoo met hart
en ziel waren toegedaan?&rdquo;</p>

<p>De oude boog toestemmend het hoofd.</p>

<p>»Welnu, zoo zult gij mij uw hulp niet ontzeggen, wanneer
ik trachten wil het weder op te richten. Gij begrijpt hoezeer ik
de priesters daarbij noodig heb, en ik heb Ameni gezworen
Pentaoer niet naar het leven te zullen staan. Doch ik herhaal
nog eens: hij staat mij in den weg! Ik heb mijne verspieders
ook in het Seti-huis, en door dezen weet ik, wat het wegzenden
van den dichter naar de steengroeven van Chennoe te beteekenen
heeft. Een tijdlang laten zij hem zandsteenen houwen, en dat zal
aan de gezondheid van dezen ijzersterken man eer goed dan
kwaad doen. Zooals gij weet, vindt men te Chennoe, behalve die
groeven, ook het groote priestercollege, dat in zeer nauwe verbinding
staat met het Seti-huis. Wanneer de vloed begint te
wassen en in Chennoe het grootste Nijlfeest wordt gevierd<a name="FNanchor_279" id="FNanchor_279"></a><a href="#Footnote_279" class="fnanchor">279)</a>,
dan hebben de priesters daar het recht zich die misdadigers, die
in de steengroeven werken, uit te kiezen tot hun eigen dienst.
Het spreekt vanzelf, dat zij in het volgend jaar Pentaoer kiezen.
Dan laten zij hem vrij en men lacht mij uit.&rdquo;</p>

<p>»Niet kwaad verzonnen,&rdquo; zeide de Heks!</p>

<p>»Ik heb nu met mijzelven, met Katoeti en ook met Nemoe
raad gehouden,&rdquo; ging Ani voort, »maar alles wat zij bedachten<span class="pagenum"><a name="Page_362" id="Page_362">[362]</a></span>
was, ja, wel uitvoerbaar, doch onraadzaam, en zou voor het minst
tot vermoedens leiden, die ik thans zorgvuldig moet trachten te
vermijden. Wat is uw raad?&rdquo;</p>

<p>»Assa&rsquo;s stam moet ondergaan!&rdquo; prevelde de oude somber. Daarna
staarde zij een poos nadenkend op den grond en zeide eindelijk:
»Laat een gat in het schip boren, en voor het in Chennoe aankomt,
met de geboeide gevangenen verzinken.&rdquo;</p>

<p>»Neen, neen, daaraan heb ikzelf al gedacht, en ook Nemoe
heeft het aangeraden,&rdquo; zeide Ani. »Zoo iets is wel honderdmaal
gebeurd. Ameni mag mij ook niet voor meineedig houden, en
ik heb gezworen Pentaoer niet naar het leven te zullen staan.&rdquo;</p>

<p>»O ja, dat hebt gij gezworen, en gij mannen zijt gewoon onder
elkander woord te houden. Wacht eens even, hoe was het ook
weer? &mdash; Gij laat het schip met de gevangenen naar Chennoe
onder zeil gaan, doch gij geeft in &rsquo;t geheim aan den gezagvoerder
bevel, dat hij in den nacht zoo snel mogelijk de steengroeven
voorbij moet varen, en verder koers zetten naar Ethiopië. Van
Soean<a name="FNanchor_280" id="FNanchor_280"></a><a href="#Footnote_280" class="fnanchor">280)</a> laat gij de gevangenen door de woestijn naar de goudmijnen
voeren. Er kunnen vier, ja misschien wel acht weken
verloopen, eer men verneemt wat er gebeurd is. Spreekt Ameni
u dan hierover aan, dan houdt gij u alsof gij vertoornd zijt
over dit misverstand, en gij kunt bij alle goden van hemel en
onderwereld zweren, dat gij Pentaoer niet naar het leven hebt
gestaan. Met het doen van onderzoek verloopen weder eenige
weken. Inmiddels doet Paäker het zijne en gij het uwe, en &mdash; gij
zijt koning. Eene gelofte laat zich, dunkt mij, wel met een
schepter verbrijzelen. En wilt gij volstrekt uw woord houden,
welnu, laat Pentaoer dan in de goudmijnen. Van daar is nog
nooit iemand teruggekeerd. Ook de gebeenten van mijn vader
en mijne broeders zijn daar in de zon gebleekt.&rdquo;</p>

<p>»Maar Ameni zal niet willen gelooven, dat het een misverstand
is geweest,&rdquo; viel Ani de tooveres angstig in de rede.</p>

<p>»Beken dan, dat gij dien tocht hebt bevolen!&rdquo; hernam Hekt.
»Verklaar dat gij te weten zijt gekomen, wat zij in Chennoe met
Pentaoer voorhadden; dat gij uw woord hebt gehouden, maar
dat gij een misdadiger niet straffeloos wildet laten. Zij zullen
berichten inwinnen, en vinden zij den kleinzoon van Assa in
het leven, dan zijt gij gerechtvaardigd. Volg mijn raad, wanneer
gij waarlijk wilt toonen de belangen van uw huis ernstig te
behartigen, en meester blijven van hetgeen gij bezit.&rdquo;</p>

<p>»Het gaat niet,&rdquo; zeide de stadhouder. »Ik heb den steun van
Ameni niet enkel heden en morgen noodig. Ik wil geen blind<span class="pagenum"><a name="Page_363" id="Page_363">[363]</a></span>
werktuig van hem worden, maar voor het oogenblik moet hij
mij daarvoor houden.&rdquo;</p>

<p>De oude haalde de schouders op, stond op, ging haar hol
binnen, en kwam terug met een fleschje. »Neem dit mede,&rdquo;
zeide zij. »Men behoeft slechts vier druppels van dit vocht in
den wijn te gieten, en het kan niet missen of die er van drinkt
verliest zijn verstand. Neem de proef van dezen drank bij een
slaaf, en gij zult zien dat hij uitnemend werkt.&rdquo;</p>

<p>»Wat moet ik daarmede aanvangen?&rdquo; vroeg Ani.</p>

<p>»U rechtvaardigen voor Ameni,&rdquo; zeide de tooveres lachend.
»Gij beveelt den gezagvoerder van het schip dadelijk na zijn
terugkeer bij u te komen. Gij onthaalt hem op wijn, en waarom
zou Ameni, als hij den half waanzinnige ziet, niet gelooven, dat
deze in zijne zinsverbijstering Chennoe is voorbij gevaren?&rdquo;</p>

<p>»Dat is verstandig, dat is voortreffelijk!&rdquo; riep Ani. »Het buitengewone
daalt toch nimmer af tot het platte alledaagsche. Gij
waart eens de schoonste der zangeressen, en thans zijt gij de
wijste der vrouwen, vrouw Beki!&rdquo;</p>

<p>»Ik ben thans Beki niet meer, ik heet Hekt,&rdquo; zeide de oude
op ruwen toon.</p>

<p>»Zoo als gij wilt! Inderdaad, had ik Beki&rsquo;s gezang gehoord,
zoo zou ik mij aan haar tot grooter dank verplicht achten, dan
nu aan Hekt,&rdquo; zeide Ani met een glimlach. »Doch ik mag de
verstandigste vrouw van Thebe niet verlaten, zonder eene ernstige
vraag tot haar te richten. Is het u werkelijk gegeven een blik
in de toekomst te slaan? Staan u middelen ten dienste, waardoor
gij weten kunt, of het groote waagstuk &mdash; gij weet reeds wat
ik bedoel, gelukken of mislukken zal?&rdquo;</p>

<p>Hekt zag weder naar den grond, en zeide, na een kortstondig
overleg: »Ik kan nog niets met zekerheid zeggen, maar uw
zaak staat goed. Ziet gij daar die twee sperwers met het kettinkje
aan de pooten? Zij nemen van niemand voedsel aan dan
van mij. Die ruiende met zijne grauwe geslotene oogen is Ramses;
die mooie en glimmende met zijne bliksemende oogen zijt
gij! Het komt er nu maar op aan wie van beiden het langst
leeft. Tot dusverre is het voordeel aan uwe zijde, gelijk gij ziet.&rdquo;</p>

<p>Ani sloeg een boozen blik op den ziekelijken sperwer des
konings. Hekt zeide echter: »Men moet beiden geheel gelijk
behandelen, want men kan het noodlot niet dwingen.&rdquo;</p>

<p>»Voeder ze dan goed!&rdquo; riep de stadhouder, terwijl hij Hekt zijne
beurs in den schoot wierp. Hij voegde er bij, zich gereedmakende
om te vertrekken: »Wanneer een van beide vogels iets overkomt,
laat het mij dan intijds door Nemoe weten.&rdquo;</p>

<p>Ani daalde van den berg af, om zijne schreden te richten naar
het naastbijzijnde graf zijner vaderen. Hekt kon niet nalaten hem<span class="pagenum"><a name="Page_364" id="Page_364">[364]</a></span>
uit te lachen, terwijl zij hem nazag, »Thans,&rdquo; prevelde zij in
zich zelve, »thans beschermt die gek mij, ter wille van zijn
vogeltje! Die glimlachende en moedelooze man, die te lui is
om voor zichzelven te denken, wil Egypte beheerschen! Ben ik
dan zooveel wijzer dan andere menschen, of komen alleen de
dwazen tot de oude Hekt? Doch Ramses heeft Ani toch tot zijne
plaatsvervanger gekozen! Mogelijk ook wel, omdat hij den niet
zeer slimmen man voor niet bijzonder gevaarlijk hield. Maar als
hij zoo gedacht heeft, dan handelde hij niet wijs, want niemand
is in den regel zelfzuchtiger en onbeschaamder dan de domme!&rdquo;</p>

<div class="footnotes">

<div class="footnote">
<p><a name="Footnote_278" id="Footnote_278"></a><a href="#FNanchor_278"><span class="label">278)</span></a> De steengroeven van Chennoe, thans Gebel Silsileh, waren van buitengewonen
omvang. Bijna al de zandsteen, dien men noodig heeft gehad voor
het bouwen der tempels in Opper-Egypte, is daar uitgehouwen.</p>
</div>

<div class="footnote">
<p><a name="Footnote_279" id="Footnote_279"></a><a href="#FNanchor_279"><span class="label">279)</span></a> Bij Chennoe wordt de stroom smaller. Onder Ramses II en zijn opvolger
Mernephtah werden daar groote gedenksteenen opgericht, die schoone
hymnen bevatten aan den Nijl en de lijsten der offers, die op de Nijlfeesten
moesten worden gebracht. De opschriften kunnen door onderlinge vergelijking
worden aangevuld. Dit is geschied door mijn vriend Stern en ook
door mij op de plaats zelve. De eerste heeft ze daarna voortreffelijk verklaard
in de <cite>Zeitschrift für ägyptische Sprache und Altertumskunde</cite>,
1873, s. 129. Ramses de groote heeft twee Nijlfeesten
ingesteld. Stern vergelijkt ze met de beide feesten, die thans nog gevierd
worden, namelijk: &bdquo;De nacht van den druppel,&rdquo; die altijd op den 11den
Baoeneh (in 1873 den 17den Juni) valt, op welk tijdstip de stand van
den Nijl het laagst is, (Zie boven bl. <a href="#Page_352">346</a>.), en &bdquo;De doorsteking van den
dam,&rdquo; een feest dat geregeld wordt naar den waterstand. De twee maanden
die thans nog als feestmaanden worden beschouwd, liggen even ver
uit elkander als weleer de Nijlfeesten van Chennoe.</p>
</div>

<div class="footnote">
<p><a name="Footnote_280" id="Footnote_280"></a><a href="#FNanchor_280"><span class="label">280)</span></a> Het oude Syene, het heilige Assoean, bij den eersten waterval.</p>
</div></div>

<hr class="l1" />

<p><span class="pagenum"><a name="Page_365" id="Page_365">[365]</a></span></p>


<h3><a name="III_03" id="III_03"></a>DERDE HOOFDSTUK.</h3>

<hr class="l4" />

<p>Een uur later reed Ani, uit het graf zijner vaderen komende,
rijk gekleed, op zijn schitterender wagen, het hol van de tooveres
en de hut van Warda&rsquo;s vader voorbij. Nemoe zat neergehurkt
op de trede, de gewone zitplaats der dwergen. De kleine sloeg
een blik op de herstelde hut en knarsetandde, toen hij bij
Warda een man zag zitten, wiens wit gewaad door de openingen
van de heining schemerde.</p>

<p>De bezoeker van het schoone kind was niemand anders dan
prins Rameri, die in het wit gewaad van een jong schrijver van
het schathuis, reeds vroeg in den morgen den Nijl was overgevaren,
ten einde berichten in te winnen omtrent Pentaoer, en
Warda eene roos in het haar te steken. Dit laatste voornemen
was zeker wel het gewichtigste, het eerste moest ten minste
daarbij achterstaan, wat aangaat de volgorde van tijd. Hij vond
het dan ook noodig deze zijne handelwijze voor zichzelven op
allerlei deugdelijke gronden te verontschuldigen. Vooreerst liep de
roos, die goed geborgen was in de plooien van zijn gewaad
gevaar te verwelken, wanneer hij allereerst bij het Seti-huis op
zijne makkers bleef wachten. Vervolgens had zich bij het Seti-huis
iets kunnen voordoen, dat hem zou hebben gedwongen haastig
naar Thebe terug te keeren. Ten laatste was het ook niet onmogelijk,
dat Bent-Anat hem den ceremoniemeester achterna zond,
en in dat geval zou elke vertraging zijn voornemen geheel kunnen
verijdelen.</p>

<p>Geen wonder dus dat zijn hart hevig klopte, toen hij zich
spoedde naar de hut, niet alleen ter wille van het meisje, maar
ook omdat hij zichzelven bekennen moest niet goed te handelen.
De plaats die hij betreden zou was onrein, en tegenover Warda
had hij voor het eerst gelogen. Hij had zich uitgegeven voor
een edelknaap uit het gevolg van Bent-Anat, en daar de eene<span class="pagenum"><a name="Page_366" id="Page_366">[366]</a></span>
onwaarheid de andere meestal na zich sleept, had hij op hare
vragen naar zijne ouders en zijn leven allerlei logenachtige antwoorden
moeten verzinnen. Was dan het booze aan die onreine
plaats machtiger over hem, dan in het Seti-huis en in het paleis
zijns vaders? Zoo scheen het wel te zijn, want de booze Seth
veroorzaakte alle beroering in de natuur en in elke menschelijke
ziel, en &mdash; hoe stormde het in zijn borst! En toch, hij wilde
Warda enkel goed doen. Zij was zoo schoon, zoo vriendelijk! Zij
zag er uit als ware zij het kind van eene godheid! Voorzeker,
dat blanke meisje was geroofd en behoorde niet te huis onder
de onreinen.</p>

<p>Toen de prins den tuin van de hut intrad, was Warda niet te
zien. Doch weldra vernam hij hare stem van binnen door de geopende
deur. Zoodra zij hoorde dat de hond vijandig tegen
Rameri begon te blaffen, liep zij naar buiten.</p>

<p>Op het gezicht van den prins verschrikte zij, en zeide: »Zijt
gij daar nu weder? Maar ik heb u immers gewaarschuwd?
Mijne grootmoeder daarbinnen is de vrouw van een Paraschiet.&rdquo;</p>

<p>»Haar breng ik ook geen bezoek,&rdquo; antwoordde de prins, »maar
u alleen. En gij behoort niet tot deze onreinen, heb ik zoo juist
tot mijzelven gezegd. In de woestijn groeien geen rozen.&rdquo;</p>

<p>»En toch,&rdquo; hernam Warda met zekerheid, »ben ik het kind
van mijn vader, en de kleindochter van mijn armen verslagen
grootvader. Wis-en-zeker behoor ik bij hen, en ben ik voor
iemand daarom te gering, dan blijve hij verre van mij.&rdquo;</p>

<p>Dit zeggende maakte zij zich gereed om de hut weder binnen
te gaan. Doch Rameri greep hare hand, hield haar terug en
zeide: »Wat zijt gij boos! Heb ik dan niet getracht u te redden,
en ben ik niet tot u gekomen, eer de gedachte in mij opkwam,
dat gij zoudt kunnen.... nu ja, dat gij toch zoo geheel ongelijk
waart aan hen, die gij uwe bloedverwanten noemt? Gij
moet mij niet verkeerd verstaan; het was mij alleen eene schrikkelijke
gedachte, dat gij, zoo blank als eene lelie en zoo schoon,
mede zoudt lijden onder dien vreeselijken vloek. Iedereen, zelfs
mijne meesteres Bent-Anat, wordt door u aangetrokken, en zoo
kwam het mij onmogelijk voor, dat....&rdquo;</p>

<p>»Dat ik tot de onreinen zou behooren. Spreek het maar uit!&rdquo;
zeide Warda zacht, terwijl zij hare oogen nedersloeg. Daarop vervolgde
zij op levendiger toon: »Maar die vloek is onrechtvaardig,
zeg ik u, want er is nooit beter mensch geweest, dan mijn
arme grootvader was.&rdquo; En bij deze woorden rolden de tranen
haar langs de wangen.</p>

<p>»Ik wil het gaarne gelooven,&rdquo; sprak Rameri, »en het moet
zeer moeielijk vallen goed te blijven, als de menschen u verachten<span class="pagenum"><a name="Page_367" id="Page_367">[367]</a></span>
en schelden. Wat mij betreft, ik laat mij door verwijten
tot niets dwingen, maar door lof kan men alles goeds van mij
gedaan krijgen. Doch ik moet bekennen, dat de menschen wel
genoodzaakt zijn, mij en de mijnen met achting te bejegenen.&rdquo;</p>

<p>»En ons met minachting,&rdquo; viel Warda hem in de rede. »Doch
ik wil u eens wat zeggen. Als men weet dat men goed is, dan
is het ons onverschillig, of wij door anderen veracht worden of
geëerd. Ja, wij mogen trotscher zijn dan gijlieden, want gij,
groote heeren, moet dikwijls voor u zelven bekennen, dat gij
minder waard zijt dan de menschen u schatten, maar wij weten
dat wij meer gelden.&rdquo;</p>

<p>»Juist, zóo heb ik mij u voorgesteld!&rdquo; riep Rameri eensklaps
uit. »En daar is toch éen, die uwe waarde erkent, en dat ben
ik! Zou ik anders wel gedurig en altijd weder aan u denken?&rdquo;</p>

<p>»Maar ik heb ook aan u gedacht,&rdquo; zeide Warda. »Zooeven,
toen ik bij mijne zieke grootmoeder zat, kwam het voor &rsquo;t eerst
in mijne ziel op, hoe heerlijk het zou zijn, wanneer ik eens een
broeder had die op u geleek. Weet gij wel wat ik doen zou, als
gij mijn broeder waart?&rdquo;</p>

<p>»Welnu?&rdquo;</p>

<p>»Ik zou een wagen voor u koopen en paarden, en dan zoudt
gij met &rsquo;s konings dapperen moeten uittrekken.&rdquo;</p>

<p>»Zijt gij dan zoo rijk?&rdquo; vroeg Rameri lachend.</p>

<p>»O ja,&rdquo; antwoordde Warda. »Hoewel eerst sedert een uur.
Kunt gij lezen?&rdquo;</p>

<p>»Ja.&rdquo;</p>

<p>»Denk eens, toen ik ziek was, zonden zij mij een arts uit het
Seti-huis. Hij was zeer bekwaam, maar een wonderlijk man. Hij
zag mij dikwijls zoo vreemd met zijne oogen aan, alsof hij
dronken was, en als hij sprak stotterde hij.&rdquo;</p>

<p>»Heet hij Nebsecht?&rdquo; vroeg de prins.</p>

<p>»Ja, Nebsecht. Hij had ook iets zonderlings voor met grootvader,
en bij dien schrikkelijken aanval op ons, sprong hij, nadat
Pentaoer en gij ons hadt gered, mede voor ons in de bres. Sedert
is hij niet weder gekomen; ik werd dan ook veel beter. Doch
heden, zoowat een paar uren geleden, blafte de hond, en een
vreemde bejaarde man trad mij te gemoet. Hij gaf voor Nebsecht&rsquo;s
broeder te zijn, en zeide dat hij veel geld voor mij bewaarde.
Hij schonk mij ook een ring en voegde daarbij, dat hij
aan ieder, die dezen aan hem van mijnentwege terug kwam
brengen, het geld zou uitbetalen. Vervolgens las hij mij dezen
brief voor.&rdquo;</p>

<p>Rameri nam den brief van haar aan, en las:</p>

<p>»Nebsecht aan de schoone Warda!</p>

<p>»Nebsecht groet Warda en deelt haar mede, dat hij haren<span class="pagenum"><a name="Page_368" id="Page_368">[368]</a></span>
Osiris geworden grootvader Pinem, wiens lijk de Kolchyten balsemen,
alsof hij een der aanzienlijksten was geweest, een som
van duizend gouden ringen schuldig is. Hij heeft zijn broeder
Teta opgedragen, deze som ten allen tijde voor haar gereed te
houden. Zij kan zich geheel aan Teta toevertrouwen, want hij is
rechtschapen. Het staat haar vrij hem om geld te vragen, zoo
vaak zij het noodig heeft. Het zou &rsquo;t beste zijn, wanneer zij aan
mijn broeder overliet het geld voor haar te beheeren, en voor
haar een huis met een stuk bouwland te koopen. Dan moet zij
dat huis met hare grootmoeder betrekken, om er zonder zorgen
in te wonen. Hij wenscht dat zij nog éen jaar zal wachten, vóor
zij een man volgt, die haar tot vrouw begeert. Nebsecht heeft
Warda hartelijk lief. Is hij na verloop van dertien maanden
niet bij haar geweest, zoo mag zij zich tot echtgenoot kiezen
wien zij wil, maar niet voordat zij den tolk des konings het
kleinood heeft getoond, dat hare moeder haar naliet.&rdquo;</p>

<p>»Vreemd!&rdquo; zeide Rameri. »Wie had gedacht dat die wonderlijke
arts, die altijd vuile kleederen droeg, zoo edelmoedig kon
zijn! Maar wat voor kleinood bezit gij?&rdquo;</p>

<p>Warda maakte haar kleedje open, en toonde den prins het
schitterend juweel.</p>

<p>»Dat zijn diamanten! Inderdaad, dat is zeer kostbaar!&rdquo; riep
de prins. »Daar in het midden, in dat half ovaal van onyx,
staan scherp gesneden schriftteekens. Ik kan ze niet lezen,
maar ik wil ze den tolk laten zien! &mdash; Heeft uwe moeder dat
kleinood gedragen?&rdquo;</p>

<p>»Vader vond het bij haar, toen zij stierf,&rdquo; antwoordde Warda.
»Zij kwam als krijgsgevangene naar Egypte, en was zoo blank
als ik, maar stom, zoodat zij den naam van haar vaderland niet
noemen kon.&rdquo;</p>

<p>»Dan behoorde zij zeker tot eene aanzienlijke familie in het buitenland,
en de moeder bepaalt de afkomst der kinderen,&rdquo; hernam
Rameri levendig. »Gij zijt een prinsesje, Warda! O, ik kan u niet
zeggen, hoeveel genoegen mij dit doet en hoe lief ik u heb!&rdquo;</p>

<p>Het meisje glimlachte en zeide: »Dan behoeft gij nu ook niet
meer te vreezen het onreine meisje aan te raken.&rdquo;</p>

<p>»Gij zijt hard!&rdquo; gaf de prins haar ten antwoord. »Wil ik u eens
zeggen, wat ik gisteren voornam, wat mij heden nacht belette
te slapen, en waarom ik eigenlijk hier kwam?&rdquo;</p>

<p>»Nu?&rdquo;</p>

<p>Rameri haalde de schoone witte roos uit zijn kleed te voorschijn,
en zeide: »Het is misschien kinderachtig, maar ik dacht
hoe het wel staan zou, als ik deze bloem eens met mijne eigene
vingers in uw glanzend haar kon steken. Mag ik?&rdquo;</p>

<p>»Die roos is kostelijk. Zoo schoon heb ik er nog nooit eene gezien!&rdquo;</p>

<p><span class="pagenum"><a name="Page_369" id="Page_369">[369]</a></span></p>

<p>»Zij is dan voor mijn trotsch prinsesje. Kom, laat mij u nu
eens opsieren. Als de zijde van Tyrus, als de borst van een zwaan,
als de stralen der gouden sterren, zoo zacht zijn uwe glanzende
haren! &mdash; Daar steekt zij vast! &mdash; Neen, laat de roos nu zoo
zitten. Als de zeven Hathors u zien, moeten zij u wel benijden,
want gij zijt schooner dan zij allen te zamen.&rdquo;</p>

<p>»Foei, gij vleier!&rdquo; zeide Warda, een weinig beschaamd en
blozend. Toch zag zij Rameri in de heldere oogen.</p>

<p>»Ach, Warda!&rdquo; riep de prins, terwijl hij de hand op zijn hart
legde, »nu heb ik nog een enkele wensch. Voel maar hoe het
hier bonst en klopt. Ik geloof, dat dit niet eer tot rust zal
komen, voor ge mij.... nu ja, Warda &mdash; voor ge mij veroorlooft
u een kus, maar een enkelen, te geven.&rdquo;</p>

<p>Het meisje ging achteruit en zeide ernstig: »Neen! Nu zie ik
waar gij heen wilt. De oude Hekt kent de menschen en heeft
mij gewaarschuwd.&rdquo;</p>

<p>»Wie is Hekt, en wat kan zij dan van mij weten?&rdquo;</p>

<p>»Zij heeft mij gezegd, dat er een tijd zal komen, waarop een
man mij zal naderen. Zijn oog zal het mijne zoeken, en wanneer ik
zijn blik zal beantwoorden, dan zal hij naar mijne lippen verlangen.
Dan moest ik, zeide zij, weigeren, want wanneer ik mij zijn
kus liet welgevallen, dan zou hij naar mijne ziel grijpen en haar
rooven. Ik zou zielloos moeten ronddwalen, als de rustelooze geesten,
die de diepte opwerpt en de stormwind wegdrijft, die de
zee uitspuwt en de hemel niet hebben wil. Ga daarom van mij
weg, want ik zou u een kus niet kunnen weigeren, en wil toch
niet rusteloos zonder ziel omdwalen!&rdquo;</p>

<p>»Is die oude goed, die u dat geleerd heeft?&rdquo; vroeg de prins.</p>

<p>Warda schudde ontkennend het hoofd.</p>

<p>»Dat kan zij ook niet zijn!&rdquo; hernam Rameri, »want zij heeft
onwaarheid gesproken. Ik wil uwe ziel niet wegnemen, integendeel:
ik wil u de mijne bij de uwe geven, en gij zult mij de
uwe geven bij de mijne, en zoo zullen wij beide niet armer
maar rijker worden!&rdquo;</p>

<p>»Hoe gaarne zou ik dat willen gelooven,&rdquo; zeide Warda nadenkend.
»Iets dergelijks heb ikzelve ook reeds gedacht. Toen ik
nog gezond was, moest ik dikwijls &rsquo;s avonds laat naar den Nijl
om water te scheppen bij de landingsplaats, waar het groote
scheprad staat. Duizende druppels vielen er neder van den aarden
emmer, en in elken spiegelde zich eene maan, en toch stond er
maar éene aan den hemel. Dan dacht ik zoo bij mij zelve: Zoo
zal het ook zijn met de liefde in het hart. Men heeft toch maar
éene liefde, en wij storten haar toch over in verschillende harten,
zonder dat zij vermindert in kracht of matter wordt van glans.
Ik dacht aan mijne grootouders, aan vader, aan den kleinen<span class="pagenum"><a name="Page_370" id="Page_370">[370]</a></span>
Scheraoe, aan den goden en aan Pentaoer. Nu kan ik ook u
wel een deel ervan geven?&rdquo;</p>

<p>»Maar een deel?&rdquo; vroeg Rameri.</p>

<p>»Neen,&rdquo; zeide Warda, »zij zal zich geheel in u afspiegelen,
zooals de geheele maan zich vertoonde in elken druppel..&rdquo;</p>

<p>»Dat zal zij,&rdquo; riep de koningszoon, sloeg zijn arm om het
slanke middel van het bevende meisje, en de beide jeugdige
menschenzielen, verbonden zich aan elkander door een eersten kus.</p>

<p>»Ga nu ook heen!&rdquo; smeekte Warda.</p>

<p>»Laat mij nog een oogenblik blijven!&rdquo; vroeg de prins. »Zet u
naast mij op de bank voor de hut. De heining verbergt ons voor
het oog der wandelaars. Bovendien, het dal is nu eenzaam en
verlaten.&rdquo;</p>

<p>»Wat wij doen is niet goed,&rdquo; zeide Warda nadenkend, »anders
zouden wij niet noodig hebben ons te verbergen.&rdquo;</p>

<p>»Houdt gij dan voor kwaad, wat de priester in het allerheiligste
verricht?&rdquo; vroeg Rameri. »En toch wordt dit onttrokken
aan aller oogen.&rdquo;</p>

<p>»Wat zijt gij bedreven in de kunst van te overreden!&rdquo; zeide
Warda lachend. »Ik begrijp het: gij kunt schrijven, en gij zijt
zijn leerling geweest.&rdquo;</p>

<p>»Zijn! zijn!&rdquo; riep Rameri. »Gij bedoelt zeker Pentaoer. Van al
mijne leermeesters heb ik hem altijd het meest liefgehad, maar
het hindert mij toch als gij zoo over hem spreekt, als lag hij u
nader aan het hart dan ik en die anderen. De dichter, zeidet gij,
was een der druppels, waarin het maanlicht uwer liefde zich
afspiegelde, en ik wil niet met velen deelen!&rdquo;</p>

<p>»Hoe kunt gij zoo spreken!&rdquo; viel Warda hem in de rede.
»Eert gij dan uw vader niet en de goden? Zooals ik u liefheb,
bemin ik geen ander, en wat ik zooeven gevoelde, toen gij
mij hebt gekust, dat was ook niet als het maanlicht, maar
brandend als de zon op dit middaguur. Zoo vaak ik aan u
dacht, was mijne rust geweken. Ik wil het u wel bekennen,
wel twintigmaal zag ik te voren naar buiten, in stilte vragende:
&sbquo;Zou mijn redder, die lieve en vriendelijke krullebol ook komen,
of zou hij mij, arm meisje, versmaden?&rsquo; Gij zijt gekomen, en
ik ben zoo gelukkig! Ik zou met u van ganscher harte kunnen
jubelen! Kom, wees weer vriendelijk, anders trek ik u bij de
lokken!&rdquo;</p>

<p>»Ga je gang maar!&rdquo; hernam Rameri. »Gij kunt met uw kleine
hand geen zeer doen, maar &mdash; wel met woorden. Pentaoer is
zeker wijzer en beter dan ik. Gij zijt ook veel aan hem verschuldigd
en ik mocht wel....&rdquo;</p>

<p>»Ga niet verder!&rdquo; viel Warda hem in de rede. Op ernstigen
toon ging zij voort: »Er zijn geen twee menschen geheel aan<span class="pagenum"><a name="Page_371" id="Page_371">[371]</a></span>
elkander gelijk. Als hij mij wilde kussen, dan zou ik als stof ineen
vallen, gelijk door de zon geblakerde asch, die men met den
vinger aanraakt. Ik zou zijn lippen kunnen vreezen als die van
een leeuw. Al drijft gij er misschien den spot mede, zoo geloof
ik toch altijd, dat hij een van de hemelsche goden is. Zijn eigen
vader heeft mij gezegd, dat er reeds op den dag zijner geboorte
een groot wonder met hem heeft plaats gehad. De oude Hekt heeft
mij dikwijls naar den hovenier gezonden met den last naar zijn
zoon te vragen. De man is wat ruw, maar goed. In den beginne
was hij niet vriendelijk, maar toen hij zag hoeveel schik ik had
in zijne bloemen, kreeg hij mij lief en gaf mij wat te doen.
Want hij liet mij kransen vlechten en ruikers maken, en dan
naar zijne klanten brengen.</p>

<p>»Als wij zoo bij elkander zaten en het eene bloempje naast het
andere legden, vertelde hij altijd van zijn zoon, en van zijne
schoonheid, wijsheid en goedheid. Toen hij nog een kleine jongen
was, kon hij reeds dichten. Hij heeft leeren lezen, zonder dat
iemand hem daarin onderwezen had. De opperpriester Ameni
kwam dit te weten, en daarom nam hij hem in het Seti-huis op.
Daar ontwikkelde hij zich zoo buitengewoon, dat de hovenier
ervan verbaasd stond. Nog kort geleden wandelde ik met den
ouden man langs de bloembedden. Hij sprak over Pentaoer als
altijd, en bleef staan voor een heerlijken heester met breede bladeren,
zeggende: &sbquo;Mijn zoon is gelijk aan deze plant, die bij mij
opgroeide, ik weet zelf niet hoe. Het zaad ervan heb ik tegelijk
met andere zaadkorrels, die ik in Thebe had gekocht, in den grond
gelegd. En nu kan niemand zeggen, van waar die struik afkomstig is,
en toch is hij mijn eigendom. Uit Egypte is hij zeker niet afkomstig.
En overtreft Pentaoer niet mij en zijne moeder, en zijne
broeders en zusters, gelijk deze struik de andere bloemen? Wij
zijn allen grof en klein, en hij is slank; onze huidkleur is donker
en de zijne is roodachtig; ruw is onze spraak en zijne stem klinkt
als gezang. Ik blijf er bij, hij is het kind eener godheid, dat
de hemelsche goden in mijn nederig huis hebben neergelegd.
Wie begrijpt hunne raadsbesluiten?&rsquo;</p>

<p>»Menigmaal heb ik Pentaoer bij de feesten gezien, en dan
zeide ik tot mij zelve: Welke andere priester uit het Seti-huis kan
in houding en gestalte met hem vergeleken worden? Ik hield
hem voor een god, en nu ik gezien heb, toen hij mijn leven
redde, hoe hij door bovenmenschelijke kracht gansche scharen
van aanvallers weerstond, zou ik hem niet als een hooger wezen,
beschouwen? Ik zie tot hem op als tot zulk een goddelijk wezen
maar ik zou hem nooit in de oogen kunnen zien als u. Deed ik
het, dan zou mij het bloed in de aderen stollen, in plaats van
sneller te vloeien. Hoe zal ik het uitdrukken? U vindt mijne ziel,<span class="pagenum"><a name="Page_372" id="Page_372">[372]</a></span>
wanneer ik vooruit zie, maar om hem te vinden, moet zij den blik
naar boven richten. Gij zijt voor mij een frissche rozenkrans,
waarmede ik mij tooi, en hij is een heilige Persaboom<a name="FNanchor_281" id="FNanchor_281"></a><a href="#Footnote_281" class="fnanchor">281)</a>, waarvoor
ik mij nederbuig!&rdquo;</p>

<p>Rameri had zwijgend naar haar geluisterd en zeide nu: »Ik
ben nog jong, en heb nog geen gelegenheid gehad te toonen
wie ik ben. Doch er zal een tijd komen, waarin gij ook tot mij
zult opzien als tot een boom, wel niet als tot een heiligen, maar
als tot een sykomore, onder welks schaduw wij het liefst rusten.
Ik ben niet vroolijk meer en wil u verlaten, want ik heb een
heiligen plicht te vervullen. Pentaoer is in allen deele een man,
en dat wil ik ook worden. Gij zult echter de rozenkrans zijn,
die mij siert. Mannen, die men met bloemen vergelijkt, staan
mij tegen.&rdquo;</p>

<p>De prins stond op en reikte Warda zijne rechterhand.</p>

<p>»Gij hebt eene sterke hand,&rdquo; zeide het meisje. »Gij zult zeker
een voortreffelijk man worden, en deze hand gebruiken tot iets
goeds en iets groots. Zie maar, mijne vingers zijn rood geworden
van uw handdruk. Al zijn zij teeder, zij zijn toch niet geheel
onnut. Het is zoo, zij hebben nooit zware dingen gehanteerd,
maar wat zij aanraken en verzorgen, zeide grootvader dikwijls,
dat gedijt, en hij noemde ze daarom &sbquo;gelukkig.&rsquo; Zie maar eens
die schoone leliën en dien granaatstruik dáar in den hoek.
Grootvader heeft voor mij aarde van den Nijl hierheen gedragen.
Pentaoer&rsquo;s vader heeft mij de zaden geschonken en elk plantje,
dat waagde boven den grond als een groen scheutje zich te
vertoonen, heb ik zoo lang gekoesterd, verpleegd en met moeite
begoten &mdash; want ik moest er in mijn kruikje het water voor
gaan halen &mdash; tot het levenskracht bezat om voor zichzelve te
zorgen en mij met bloemen kon danken. Neem deze granaat.
Zij is de eerste, die aan mijn struik bloeide, en heeft eene
bijzondere beteekenis. Want toen de stevige knop in de lengte
uitgroeide, zich begon te ronden en van dag tot dag zich rooder
kleurde, toen heeft grootmoeder gezegd: Nu zal uw hartje ook
weldra kloppen en beginnen lief te hebben. Thans begrijp ik
ook wat zij bedoelde. U komen dan ook de beide eerste bloemen<span class="pagenum"><a name="Page_373" id="Page_373">[373]</a></span>
toe, die roode van dezen struik hier, en die andere, die
men wel niet ziet, maar die nog oneindig vuriger schittert.&rdquo;</p>

<p>Rameri drukte den granaatbloesem aan zijne lippen, en strekte
zijne hand naar Warda uit, maar zij week terug, want er sloop
onverwacht iemand door de opening van de heining.</p>

<p>Het was niemand anders dan de kleine Scheraoe, die de oude
Hekt tot dwerg opvoedde. Zijn aardig gezichtje gloeide, en hij
haalde snel adem, omdat hij zoo hard geloopen had. Een tijdlang
deed hij te vergeefs zijn best om woorden uit te brengen,
terwijl hij angstig tot den prins opzag.</p>

<p>Warda zag het den kleine wel aan, dat hij iets bijzonders op het
hart had. Zij sprak hem vriendelijk toe, en zeide, toen hij verlangde
haar te spreken, dat Rameri haar beste vriend was,
waarvoor hij niet bang behoefde te zijn.</p>

<p>»Maar het betreft niet u of mij,&rdquo; antwoordde het knaapje,
»maar den goeden heiligen vader Pentaoer, die zoo vriendelijk
voor mij was, en die u het leven heeft gered.&rdquo;</p>

<p>»Ik ben Pentaoer zeer genegen,&rdquo; zeide de prins. »Niet waar,
Warda? Hij mag gerust in mijne tegenwoordigheid over hem
spreken.&rdquo;</p>

<p>»Mag ik?&rdquo; vroeg Scheraoe. »Dan is het goed. Ik ben stillekens
weggeslopen. Hekt kan ieder oogenblik terugkomen, en
wanneer zij bemerkt, dat ik van huis ben gegaan, dan krijg
ik zeker slagen en geen eten.&rdquo;</p>

<p>»Wie is dan toch die schandelijke Hekt?&rdquo; vroeg de prins
met eenige ongerustheid.</p>

<p>»Dat mag Warda u later vertellen,&rdquo; zeide de kleine hijgend.
»Hoort nu naar mij. Zij had mij op mijn plank in de hut gelegd,
en mij met een zak verborgen. Eerst kwam Nemoe en
toen een ander man, dien zij hofmeester noemde. Met dezen heeft
zij veel gesproken. In den beginne luisterde ik niet, maar toen
ik den naam van Pentaoer verstond, maakte ik mijn hoofd vrij
en hoorde alles. De hofmeester zeide, dat Pentaoer een slecht man
was, en dat hij hem in den weg stond. Hij vertelde dat de opperpriester
Ameni hem naar de steengroeven van Chennoe wilde
zenden, maar dat die straf veel te gering was. Toen heeft Hekt
hem aangeraden, dat hij den scheepsgezagvoerder heimelijk zou
bevelen, hem voorbij Chennoe en naar Ethiopië te brengen,
naar die vreeselijke mijnwerken, waarvan zij mij dikwijls verteld
heeft. Want haar vader en haar broeder zijn daar zoo
lang gemarteld tot zij dood waren.&rdquo;</p>

<p>»Van allen die daarheen gingen is nooit iemand wedergekeerd,&rdquo;
riep de prins. »Maar vertel verder!&rdquo;</p>

<p>»Ja, wat er nu kwam, dat kon ik maar half verstaan. Maar
zij sprak van een drank, die waanzinnig maakt. O, wat heb ik<span class="pagenum"><a name="Page_374" id="Page_374">[374]</a></span>
al niet moeten zien en hooren! Ik zou liever levenslang op
mijn plank willen liggen, maar dit alles is toch te afgrijselijk.
Ik wou dat ik dood was!&rdquo;</p>

<p>De kleine begon bitter te weenen. Warda, die onder zijn
verhaal al bleeker en bleeker was geworden, streelde hem liefderijk.</p>

<p>»Dat is vreeselijk en ongehoord,&rdquo; riep Rameri echter. »Wie
was dan toch die hofmeester? Hebt gij zijn naam niet verstaan?
Kom wat tot u zelven, beste jongen, en houd op met weenen.
Het is hier om eens menschen leven te doen. Wie was die
schurk? Noemde hij zich niet? Bedenk u eens wel!&rdquo;</p>

<p>Scheraoe beet zich op de roode lippen, en deed al zijn best
om tot bedaren te komen. Zijne tranen hielden op te vloeien
en plotseling riep hij, terwijl hij in de borstopening van zijn
versleten kleedje greep: »Wacht even, misschien zult gij hem
wel herkennen. Ik heb hem nagemaakt.&rdquo;</p>

<p>»Wat hebt gij?&rdquo; vroeg de prins.</p>

<p>»Wel, ik heb hem nagemaakt,&rdquo; vervolgde Scheraoe, en haalde
voorzichtig eene in een lapje gewikkelde massa te voorschijn.
»Ik kon zijn hoofd juist zeer scherp van terzijde zien, terwijl
hij sprak, en mijne klei lag naast mij. Ik moet altijd boetseeren,
als mijn hart zoo klopt, en ditmaal maakte ik haastig zijn
gezicht na. Daar het portret niet slecht gelukt was, stak ik het
bij mij, om het als Hekt de hielen zou lichten, aan mijn meester
te toonen&rdquo;<a name="FNanchor_282" id="FNanchor_282"></a><a href="#Footnote_282" class="fnanchor">282)</a>!</p>

<p>De kleine had, terwijl hij deze woorden sprak, met bevende
vingers de lappen van het model afgenomen, dat hij thans
aan Warda overhandigde.</p>

<p>»Ani!&rdquo; riep de prins. »Hij is &rsquo;t en geen ander! Wie had
het kunnen denken! Wat wil hij van Pentaoer? Wat heeft de
priester hem in den weg gelegd?&rdquo;</p>

<p>Een oogenblik stond hij na te denken; toen sloeg hij zich
met de hand voor het voorhoofd en riep in heftige beweging:
»Ik gek! Kind, dat ik ben! &mdash; Ja, zoo is &rsquo;t, zoo is &rsquo;t! Ik weet
alles! Ani heeft aanzoek gedaan om de hand van Bent-Anat, en
zij.... Ja, nu eerst, sedert ik u liefheb, Warda, begrijp ik wat
er in haar omgaat. &mdash; Weg met alle bedrog! Ik wil niet langer<span class="pagenum"><a name="Page_375" id="Page_375">[375]</a></span>
liegen. Ik hen geen edelknaap van Bent-Anat; ik ben haar
broeder, koning Ramses&rsquo; eigen zoon. &mdash; Bedek uw aangezicht
niet met uwe handen, Warda, want al had ik ook niet het kleinood
uwer moeder gezien, al ware ik geen prins, maar Horus zelf, de
zoon van Isis in eigen persoon, dan zou ik u toch moeten liefhebben
en niet loslaten. Maar thans heb ik wat anders te doen
dan met u te keuvelen. Thans zal ik u toonen dat ik een man
ben. Thans is de vraag Pentaoer te redden. Vaarwel, Warda,
blijf aan mij denken!&rdquo;</p>

<p>Hij wilde zich haastig verwijderen, doch Scheraoe hield hem
bij zijn kleed vast en sprak schuchter: »Gij zegt dat gij een
zoon van Ramses zijt. Nu, ook over dezen heeft de oude Hekt
met hem gesproken. Zij vergeleek hem bij onzen ruienden
sperwer.&rdquo;</p>

<p>»Weldra zal hij de klauwen van den koningsadelaar gevoelen,&rdquo;
riep de prins. »Nog eenmaal, vaarwel!&rdquo;</p>

<p>Hij reikte Warda de hand, en zij drukte hare brandende
lippen erop. Doch hij trok de hand terug, kuste haar op het
voorhoofd en ijlde heen.</p>

<p>Sprakeloos en bleek zag het meisje hem achterna. Zij merkte
op hoe hij een man voorbij vloog, en herkende in dezen haren
vader. Dadelijk ging zij hem te gemoet. De soldaat kwam om
van haar afscheid te nemen, want hij moest gevangenen wegbrengen.</p>

<p>»Naar Chennoe?&rdquo; vroeg Warda.</p>

<p>»Neen, naar het noorden,&rdquo; antwoordde de roodbaard.</p>

<p>Zijne dochter vertelde hem nu wat zij gehoord had, en vroeg
of hij den priester, die haar leven gered had, helpen kon.</p>

<p>»Ja, als ik geld had, als ik geld had!&rdquo; prevelde Kaschta
nadenkend.</p>

<p>»Dat hebben wij!&rdquo; riep Warda. Zij vertelde hem wat Nebsecht
haar geschonken had en zeide: »Breng mij over den Nijl, en in
twee uren hebt gij wat een mensch rijk kan maken<a name="FNanchor_283" id="FNanchor_283"></a><a href="#Footnote_283" class="fnanchor">283)</a>.... Doch
neen, ik kan mijne zieke grootmoeder toch niet alleen laten!
Neem gijzelf den ring, en vergeet niet dat zij Pentaoer straffen,
omdat hij het waagde mij in zijne bescherming te nemen.&rdquo;</p>

<p>»Dat zal ik wel in gedachte houden,&rdquo; zeide de soldaat. »Ik
heb maar éen leven, en dat wil ik er gaarne aan wagen om<span class="pagenum"><a name="Page_376" id="Page_376">[376]</a></span>
het zijne te redden. Aanslagen kan ik niet verzinnen, maar iets
weet ik toch, en wanneer mij dat gelukt, behoeft hij niet naar
de goudmijnen te gaan. Ik laat mijne wijnkruik hier; geef mij
een dronk water, want in de eerstvolgende uren heb ik een
nuchter hoofd noodig.&rdquo;</p>

<p>»Daar hebt gij het water, maar ik giet er toch een scheut
wijn bij! Komt gij weder om mij bericht te brengen?&rdquo;</p>

<p>»Dat zal moeielijk gaan, want tegen middernacht breken wij
op. Doch wanneer iemand u den ring terugbrengt, dan is mijn
voornemen gelukt.&rdquo;</p>

<p>Warda ging in de hut, gevolgd door haar vader, die afscheid
nam van zijne zieke moeder en zijne dochter. Toen hij weer
buiten kwam, zeide hij: »Gij kunt van de geschenken der
prinses leven tot ik terugkom, en ik heb maar de helft noodig
van het geschenk van den arts. &mdash; Maar waar zijn uwe
granaatbloemen?&rdquo;</p>

<p>»Die heb ik geplukt, en op een geliefkoosd plekje bewaard.&rdquo;</p>

<p>»Wonderlijke wezens zijn die vrouwen toch!&rdquo; prevelde de
gebaarde man, kuste voorzichtig zijn kind op het voorhoofd,
en keerde naar den Nijl terug, vanwaar hij gekomen was.</p>

<hr class="l3" />

<p>De prins was intusschen voortgesneld, en deed in de haven
van de Nekropolis onderzoek &mdash; want van daar voeren gewoonlijk
de schepen met gevangenen in den nacht af &mdash; waar het voor
Chennoe bestemde vaartuig voor anker lag. Daarna liet hij zich
den Nijl overzetten, en spoedde hij zich naar Bent-Anat. Hij
vond haar en Nefert in buitengewone spanning, want de trouwe
ceremoniemeester was door vrienden des konings in Ani&rsquo;s omgeving
te weten gekomen, dat de stadhouder alle naar Syrië bestemde
brieven, en daaronder ook die van Ramses&rsquo; kinderen, in
Thebe had opgehouden. Een kamerheer, die den koning geheel
was toegedaan, had daarop, door den ceremoniemeester aangemoedigd,
aan Bent-Anat nog een en ander medegedeeld, dat haar
bijna niet langer kon doen twijfelen aan Ani&rsquo;s eerzuchtige
plannen.</p>

<p>Men had de prinses ook gebeden zich voor Nefert te wachten,
wier moeder de vertrouwdste raadgeefster van den stadhouder
was, doch Bent-Anat had bij deze mededeeling gelachen. Zij had
terzelfder ure een bode tot Ani gezonden om hem mede te
deelen, dat zij bereid was de bedevaart naar de Smaragden-Hathor
te ondernemen, en zich in den tempel dezer godin te
laten reinigen. Haar voornemen was vandaar boden naar haar<span class="pagenum"><a name="Page_377" id="Page_377">[377]</a></span>
vader te zenden, en hem, als hij het toestond, in het legerkamp
te volgen. Zij had dit plan aan hare vriendin medegedeeld, en
Nefert hield elken weg voor de beste, die haar nader zou brengen
bij haar gemaal.</p>

<p>Rameri werd haastig in alles ingewijd. Hij berichtte daarentegen
op zijn beurt al wat hij vernomen had, en liet Bent-Anat
vermoeden, dat hij het geheim van haar hart doorzag. Zoo waardig
was zijne houding, zoo ernstig waren de woorden, die de anders
zoo overmoedige wildzang sprak, dat Bent-Anat bij zichzelve
dacht: het gevaar dat dit huis bedreigt, heeft dezen knaap
opeens tot een man doen rijpen.</p>

<p>Zij had dan ook niets tegen zijne beschikking in te brengen.
Hijzelf wilde, alleen vergezeld door een enkel getrouw dienaar, na
zonsondergang, met vlugge paarden naar Keft<a name="FNanchor_284" id="FNanchor_284"></a><a href="#Footnote_284" class="fnanchor">284)</a> rijden, en vandaar
in aller ijl door de woestijn naar de Schelfzee, ten einde daar
een Phoenicisch schip te huren en naar Alia<a name="FNanchor_285" id="FNanchor_285"></a><a href="#Footnote_285" class="fnanchor">285)</a> te zeilen. Vandaar
wilde hij door het rotsgebergte van het Sinaïtisch schiereiland
heen met versnelde marschen het Egyptisch leger en zijn vader
trachten te bereiken, ten einde hem in kennis te stellen met
Ani&rsquo;s misdadige plannen.</p>

<p>Voorts werd aan Bent-Anat opgedragen, met behulp van den
getrouwen ceremoniemeester Pentaoer te redden. Aan geld ontbrak
het niet, want ook de schatmeester was haar toegedaan. Het
kwam er nu maar op aan den scheepsgezagvoerder te bewegen in
Chennoe te landen. Het lot van den dichter was in het ergste
geval daar toch draaglijk. Te gelijker tijd zou een getrouwe bode
met een schrijven naar den gouverneur van Chennoe worden
gezonden, een bevel inhoudende, in naam van koning Ramses,
om elk schip, dat bij nacht de stroomengte van Chennoe zou
passeeren, aan te houden, alsmede om te beletten, dat de gevangenen,
die tot den arbeid in de steengroeven van zijne stad
waren veroordeeld, naar Ethiopië werden gesleept.</p>

<p>Rameri nam afscheid van de vrouwen, en het gelukte hem
Thebe onopgemerkt te verlaten.</p>

<p>Bent-Anat lag biddend voor de beelden van hare Osirische
moeder, van Hathor en de beschermgoden van haar huis, tot
de ceremoniemeester terugkeerde en haar mededeelde, dat hij den
gezagvoerder had overgehaald in Chennoe te landen, en voor
Ani te verzwijgen, dat de geheele aanslag verraden was.</p>

<p>De prinses haalde weder vrij adem, toen zij dit hoorde, want
zij was besloten, wanneer de zending van haar trouwen dienaar<span class="pagenum"><a name="Page_378" id="Page_378">[378]</a></span>
mocht mislukken, naar de Nekropolis over te steken, te verbieden
dat het schip zou afvaren, en in het uiterste geval het volk dat
haar trouw was tegen Ani op te roepen.</p>

<p>Den volgenden morgen liet vrouwe Katoeti aan de prinses
verlof vragen, of zij haar dochter zou mogen spreken. Bent-Anat
vertoonde zich echter niet aan de weduwe, wier poging, om
namelijk haar kind van de reis met de koningsdochter terug te
houden en weder in haar huis op te nemen, schipbreuk leed. De
gekrenkte moeder was daarop verstoord en onrustig geworden,
en ijlings naar Ani gegaan, teneinde hem te verzoeken Nefert
met geweld terug te houden. Maar de stadhouder wilde alles
vermijden wat opzien kon verwekken, en Bent-Anat laten vertrekken
met een gevoel van volkomene gerustheid.</p>

<p>»Wees niet bezorgd,&rdquo; zeide hij; »ik zal de vrouwen eene vertrouwde
schare medegeven, die haar bij de Smaragden-Hathor zal
terughouden, tot hier alles zijn beslag heeft gekregen. Dan moogt
gij Nefert in de armen voeren van den ruwen Paäker, wanneer
hij u als schoonzoon nog aangenaam zal zijn, na alles wat ik ten
uitvoer zal hebben gebracht. Wat mij betreft, mogelijk beweeg ik
ten slotte mijne trotsche nicht nog wel, in plaats van naar
beneden, naar boven te zien. Ik zal haar tweede geliefde zijn,
maar zij is ook niet mijne eerste!&rdquo;</p>

<p>De beiden vrouwen braken den volgenden dag op. Ani nam
afscheid van haar met zijne gewone vriendelijkheid, die koel en
vormelijk werd beantwoord.</p>

<p>De priesterschap van den Amon-tempel te Thebe, met den
ouden Bek-en-Choensoe aan het hoofd, deed haar tot aan de haven
uitgeleide. Het volk aan den oever riep Bent-Anat&rsquo;s naam en
sprak luide vele zegenwenschen uit. Doch er werden ook
honende woorden gehoord.</p>

<p>Het Nijlschip waarop zich de beide bedevaartgangsters bevonden,
werd gevolgd door twee andere, beladen met soldaten, die
de vrouwen moesten begeleiden »om haar te beschermen.&rdquo; De
zuidenwind deed de zeilen zwellen en voerde het vaartuig snel
stroomafwaarts. De prinses zag nu eens op naar het paleis harer
vaderen, dan weder naar de graven en tempels van de Nekropolis.
Eindelijk verdwenen ook de kolossen van Amenophis en
de laatste huizen van Thebe uit het oog. De anders zoo sterke
jonkvrouw zuchtte smartelijk, en tranen rolden haar langs de
wangen. Het was haar alsof zij de vlucht nam na een verloren
veldslag, hoewel niet moedeloos, maar hopende op eene toekomstige
zege.</p>

<p>Toen Bent-Anat zich omkeerde, om naar de kajuit te gaan,
trad een gesluierd meisje haar te gemoet. Zij verwijderde het
doek, dat haar aangezicht verborgen hield, en zeide: »Vergeef<span class="pagenum"><a name="Page_379" id="Page_379">[379]</a></span>
mij, prinses, ik ben Warda, die gij overreden hebt, en voor wie
gij zoo goed zijt geweest. Mijne grootmoeder is gestorven, en ik
ben nu geheel alleen. Ik sloop onder uwe dienstmaagden naar u
toe, want ik wil u volgen en alles doen wat gij beveelt. Wijs mij
nu niet terug!&rdquo;</p>

<p>»Blijf, lief kind,&rdquo; zeide de prinses, en bij deze woorden legde
zij de hand op haar hoofd. Zij was getroffen over hare buitengewone
lieftalligheid en dacht onwillekeurig aan haar broeder,
en zijn wensch om Warda&rsquo;s glanzende haarvlechten met eene
roos te tooien.</p>

<div class="footnotes">

<div class="footnote">
<p><a name="Footnote_281" id="Footnote_281"></a><a href="#FNanchor_281"><span class="label">281)</span></a> De Persea is een der heilige boomen, en meer bepaald aan Hathor
gewijd. Op de hartvormige vruchten, zooals de Persea op de gedenkteekenen
is afgebeeld, schreven de goden de namen van den door hen begunstigden
koning. In de benedenwereld wordt Hathor voorgesteld als in de Persea
gezeten, en daaruit den overledene met spijs en drank lavende, op dezelfde
wijze waarop dit door Noe in den aan haar gewijden vijgenboom (ficus
sycomorus) geschiedt. De Persea, in het oud-Egyptisch &bdquo;schaoeaboe,
schoeab&rdquo; geheeten, is de balanites aegyptiaca.</p>
</div>

<div class="footnote">
<p><a name="Footnote_282" id="Footnote_282"></a><a href="#FNanchor_282"><span class="label">282)</span></a> De portretten op de gedenkteekenen, en vooral de koppen in profiel,
die in bas-relief zijn uitgebeiteld, zijn bijzonder scherp en karakteristiek
gemodelleerd. In de onvoltooide zaal van het graf van Seti I te Biban el
Moeloek worden teekeningen in omtrek gevonden, die nog heden ten
dage de bewondering van onze kunstenaars wekken. In Lepsius&rsquo; <cite>Denkmäler
aus Aegypten und Aethiopien</cite>, is eene schoone
verzameling van karakteristieke portretten der pharao&rsquo;s opgenomen.</p>
</div>

<div class="footnote">
<p><a name="Footnote_283" id="Footnote_283"></a><a href="#FNanchor_283"><span class="label">283)</span></a> Hier dient opgemerkt te worden, dat de vrouwen in Egypte over haar
vermogen konden beschikken. Hierover kan men bijv. nazien den VIIden
grooten papyrus in het Louvre te Parijs. Daarin toch sluiten de dochter
van een schuldenaar en de zoon van een schuldeischer eene overeenkomst.
Beiden behooren tot denzelfden kring waarin Warda leefde, want Arsiësis
is de zoon van een Kolchyt in Thebe, en Asklepias, genaamd Senîmoethis,
de vrouw of dienstmaagd van een lijkbezorger in dezelfde stad.</p>
</div>

<div class="footnote">
<p><a name="Footnote_284" id="Footnote_284"></a><a href="#FNanchor_284"><span class="label">284)</span></a> Koptos, het tegenwoordige Qeft aan den Nijl.</p>
</div>

<div class="footnote">
<p><a name="Footnote_285" id="Footnote_285"></a><a href="#FNanchor_285"><span class="label">285)</span></a> Bij het tegenwoordige Aqaba.</p>
</div></div>

<hr class="l1" />

<p><span class="pagenum"><a name="Page_380" id="Page_380">[380]</a></span></p>


<h3><a name="III_04" id="III_04"></a>VIERDE HOOFDSTUK.</h3>

<hr class="l4" />

<p>Twee maanden waren er sedert het vertrek van Bent-Anat uit
Thebe en de gevangenneming van Pentaoer verloopen, toen een
lange trein van lastdieren en menschen voorttrok door het dal,
Ant-Baba geheeten, in het westelijk deel van het Sinaïtisch
schiereiland<a name="FNanchor_286" id="FNanchor_286"></a><a href="#Footnote_286" class="fnanchor">286)</a>.</p>

<p>Het was winter en toch schoot de middagzon brandende stralen,
die door de naakte rotsen werden teruggekaatst.</p>

<p>De trein werd geopend en ook gesloten door eene afdeeling
Libysche soldaten. Elk hunner was met een dolk en een strijdbijl,
met schild en lans gewapend, en gereed van die wapenen
gebruik te maken, als het noodig was. Want deze krijgslieden
geleidden een transport gevangenen uit de mafkatgroeven, die zij
naar het strand van de Schelfzee hadden gebracht<a name="FNanchor_287" id="FNanchor_287"></a><a href="#Footnote_287" class="fnanchor">287)</a>, om af te
leveren wat uit de mijnen was gedolven, en om den uit Egypte
aangekomen voorraad in ontvangst te nemen, die naar de magazijnen
der bergwerken moest worden gevoerd.</p>

<p>Gebogen onder hun last en hijgend stapten die ongelukkigen
voort. Elke gevangene sleepte een koperen ketting mede, die aan
zijne enkels was vastgesmeed. Hunne eenige kleeding bestond uit<span class="pagenum"><a name="Page_381" id="Page_381">[381]</a></span>
gescheurde lompen, die zij om de heupen hadden geslagen. Schier
bezwijkend onder de vracht der zakken, staarden zij met strakke
blikken naar den grond. Als de een of ander dreigde ineen te
zijgen, werd hij weer opgewekt door de zweep van een der ruiters,
die langs den trein op en neer reden. Voor velen was de
keus blijkbaar niet gemakkelijk, of zij onder de vermoeienis dan
onder de zweepslagen zouden bezwijken.</p>

<p>Niemand, noch de gevangenen noch van die hen geleidden,
sprak een enkel woord. Zelfs zij die geslagen werden schreeuwden
niet, want hunne stemorganen waren als uitgedroogd, en
in de harten hunner drijvers welde zoo min een gevoel van medelijden
op, als er een kruidje groende op de rotsen aan den weg.</p>

<p>De sombere schare bewoog zich voorwaarts alsof het zoovele
schimmen waren, dàn alleen met het oor waar te nemen, wanneer
een zacht gesteun aan de borst van een der gemartelden
werd ontperst. De zandige weg maakte geen geluid, als de naakte
voet van den wandelaar dien betrad. De bergen weigerden schaduw
te geven. Het licht was hier eene plaag. Alles in het rond
scheen onbezield, en toch den mensch vijandig. Wijd en zijd
vertoonde zich op deze doodsche grauwe en bruine oppervlakte
geen plant, geen worm. Zelfs geen vogel, die klapwiekend zich
in de lucht verheft, lokte de bedrukten uit den blik eens omhoog
te heffen.</p>

<p>Daags te voren, op den middag, waren zij met hunne lading
van de havenbocht opgebroken. Twee uren lang waren zij voortgetrokken
langs den oever van de Schelfzee, met hare helder
blauwgroene wateren<a name="FNanchor_288" id="FNanchor_288"></a><a href="#Footnote_288" class="fnanchor">288)</a>. Zij hadden eene vooruitspringende rots
moeten overtrekken, om daarna door eene smalle vlakte te marcheeren.
Bij den ingang van het dal, dat naar de groeve leidde,
werd nachtkwartier gehouden. De aanvoerders en de soldaten ontstaken
vuren, schaarden zich daarom en legden zich in de bocht
van eene rots te slapen neder. De gevangenen strekten zich midden
in het dal op den bodem uit, ongedekt, ofschoon de vorst
hen deed verstijven, toen de bittere koude van den nacht plotseling
de gloeiende hitte van den dag verving. De half bevrozenen
begroetten waarlijk de drukkende ellende van den dagelijkschen
arbeid weder als eene verlossing, hoewel zij weinige uren
te voren naar de rust van den nacht hadden gesmacht.</p>
<p><span class="pagenum"><a name="Page_382" id="Page_382">[382]</a></span></p>
<p>Alvorens men opbrak, werd onder de gevangenen linzenbrij en
hard brood in overvloed uitgedeeld, maar het water werd hun
toegemeten. Dan ging het weder verder door de bergengte, die al
heeter en heeter werd, van het eene keteldal in het andere. In
elk scheen het pad dood te loopen, maar overal werd een uitweg
gevonden. Het pad liep onafgebroken door; het had geen einde,
zoo min als de kwelling der ongelukkigen.</p>

<p>Sommige reusachtige rotswanden zagen er uit, als waren zij
uit vierkante, rechthoekig gehouwen steenblokken laagsgewijze
opgestapeld. Doch er was maar éen onder de mijnwerkers, maar
éen die een oog had voor deze wonderbare vormen te midden
van zoovele andere, waar in de natuur zich openbaarde. De
schouders van dien éenen schenen sterker te zijn dan die zijner
lotgenooten, en zijn last drukte maar weinig.</p>

<p>»In deze eenzame woestenij, die de menschen alle levensonderhoud
weigert en hen van zich weert,&rdquo; dacht hij bij zichzelven,
»hebben de Chnemoe<a name="FNanchor_289" id="FNanchor_289"></a><a href="#Footnote_289" class="fnanchor">289)</a>, de werklieden die de aarde bouwden,
zich de moeite bespaard de voegen aan te vullen en de vormen
behoorlijk af te ronden. Hoe komt het toch, dat men dit gruwzaam
oord, waarin ook de menschenharten zonder eenig gevoel
van medelijden schijnen te versteenen, gewijd heeft aan de goedige
Hathor<a name="FNanchor_290" id="FNanchor_290"></a><a href="#Footnote_290" class="fnanchor">290)</a>? Misschien wel omdat deze plek het meest behoefte
heeft aan de gaven van de vriendelijke godin der liefde
en der vreugde.&rdquo;</p>

<p>»Blijf in het gelid, Hoeni!&rdquo; riep een der drijvers op strengen
toon.</p>

<p>Hij die alzoo toegesproken werd, sloot zich dichter aan bij
den man die naast hem liep, den zuchtenden arts Nebsecht.</p>

<p>Wij kennen den sterken gevangene. Het is Pentaoer, die op
de lijst der mijnwerkers onder den naam Hoeni voorkwam, en
alzoo aangeroepen werd.</p>

<p>De tocht ging verder. De rotsen werden steeds steiler. Op den
weg, die onmerkbaar meer en meer klom, lagen groote hoopen
roode en zwarte steenbrokken, zoo klein alsof de menschelijke
hand ze had afgeslagen. Wederom opende zich een nieuw keteldal,
maar ditmaal was er geen uitweg.</p>

<p>»De last der ezels verlichten!&rdquo; riep de aanvoerder van het transport
den gevangenen toe. Daarop wendde hij zich tot de soldaten
en beval hen, nadat zij de lastdieren hadden afgeladen, de mannen
zwaarder te belasten. Onder de uiterste inspanning hunner krachten<span class="pagenum"><a name="Page_383" id="Page_383">[383]</a></span>
klouterden de arme lieden, die tot bezwijkens overladen
waren, het bergpad op<a name="FNanchor_291" id="FNanchor_291"></a><a href="#Footnote_291" class="fnanchor">291)</a>, dat nauwelijks te onderkennen was.</p>

<p>Pentaoer&rsquo;s voorman, een magere grijsaard, zonk ter halver
hoogte onder zijn last ineen. Een drijver, die op het smalle pad
de dragers niet voorbij kon loopen, wierp hem met steenen, om
den oude te dwingen opnieuw al zijne krachten te verzamelen.
De grijsaard schreeuwde van pijn. Pentaoer dacht aan den Paraschiet,
die onder de slagen der woedende volksmenigte neerzonk,
aan zijne worsteling en aan Bent-Anat. Met innig medelijden
vervuld, en in het gevoel van zijne eigene gezonde kracht, was
zijn besluit spoedig genomen. Hij tilde de zakken van &rsquo;s grijsaards
schouders, wierp hen op de zijne, en hielp den oude weer op
de been. Menschen en dieren kwamen gelukkig ongedeerd over
den berg heen.</p>

<p>Pentaoer&rsquo;s slapen klopten geweldig. Hij hijgde naar adem en
huiverde, toen hij van den hoogen bergpas neerzag in den bergketel
beneden hem, en zijn oog liet gaan langs de hem omringende
scherp getande rotspunten, de klippen en hoogten, hier wit
en grauw of zwavelgeel, daar bloedig rood en akelig zwart gekleurd.
Hij dacht aan het heilige meer van Moeth te Thebe<a name="FNanchor_292" id="FNanchor_292"></a><a href="#Footnote_292" class="fnanchor">292)</a>,
met de honderden beelden van de godin met den leeuwenkop, uit
zwart bazalt gehouwen, op hunne postamenten. De klippen die
dit dal omgaven namen dergelijke vormen aan, zij schenen zich
te bewegen en den muil te openen. Het was hem of hij in het
wild gesuis om zijne ooren haar gebrul hoorde, en de dubbele
last, die ook voor zijne schouders te zwaar was, gaf hem het
gevoel, als drukten zij hare handen tegen zijn borst.</p>

<p>Eindelijk bereikte hij toch zijn doel. De andere gevangenen
wierpen de zakken van hunne schouders en gingen rusten. Hij
deed werktuigelijk hetzelfde. Zijn bloed kwam tot bedaren, de
visioenen verdwenen, zijne oogen zagen, zijne ooren hoorden
weder, en in zijne hersenen keerde de oude denkkracht terug.
De grijsaard en de arts Nebsecht rustten naast hem uit.</p>

<p>De oude man streelde de hooggezwollen aderen van zijn hals
en bad den zegen aller goden over hem af. Doch de aanvoerder
van de wachters sneed den grijsaard de gelegenheid af verder
te spreken, daar hij, de rustende voorbij wandelende, riep:
»Gij hebt kracht voor drie, Hoeni; wij zullen je in het vervolg
zwaarder belasten!&rdquo;</p>

<p><span class="pagenum"><a name="Page_384" id="Page_384">[384]</a></span></p>

<p>»Hoe liefderijk verhooren toch uwe vriendelijke goden de
vrome zegenwenschen,&rdquo; zeide de arts Nebsecht scherp, »en hoe
weten zij eene goede daad te beloonen!&rdquo;</p>

<p>»Ik ben genoeg beloond,&rdquo; antwoordde Pentaoer, terwijl hij
den grijsaard vriendelijk aanzag. »Maar gij eeuwige spotter, hoe
gevoelt gij u? Gij ziet er zoo bleek uit.&rdquo;</p>

<p>»Ik gevoel mij als een dier ezels daar,&rdquo; antwoordde de natuurvorscher.
»Mijne knieën beven, evenals de hunne, en ik denk
aan niets anders dan waaraan zij denken, en ik wensch niets
meer of niets minder dan zij. Dat wil zeggen: ik wenschte dat
wij in den stal lagen.&rdquo;</p>

<p>»Nu, als gij nog denken kunt,&rdquo; zeide Pentaoer lachend, »dan
ziet het er nog zoo kwaad niet uit.&rdquo;</p>

<p>»Eéne wijze gedachte had ik ten minste, terwijl gij zooeven
in de lucht tuurdet. Het verstand, zoo leeren de priesters, is een
lichtende adem van den eeuwigen wereldgeest, en onze ziel is de
vorm van het stuk materie, dat men mensch noemt. Ik zocht den
geest eerst in het hart, vervolgens in de hersenen: maar nu weet
ik dat zij in armen en beenen schuilt, want sedert ik deze lichaamsdeelen
bovenmatig moet vermoeien, is het gedaan met het denken.
Ik ben te lui om mij met verdere bewijzen in te laten, maar zal
in het vervolg mijne beenen met meer achting behandelen.&rdquo;</p>

<p>»Zijt gij beiden weer aan &rsquo;t twisten? &mdash; Op mannen!&rdquo; riep de
drijver.</p>

<p>De vermoeide ongelukkigen stonden langzaam op, de dieren
werden opnieuw beladen, en de beklagenswaardige troep zette zich
weder in beweging, om tegen den avond bij de mafkat-groeven
aan te komen.</p>

<p>Het einddoel van den tocht der gevangenen was een breed dal,
door twee hooge en rotsachtige berghellingen ingesloten. De
Egyptenaren noemden die plaats Ta Mafka, de Hebreën Dophka<a name="FNanchor_293" id="FNanchor_293"></a><a href="#Footnote_293" class="fnanchor">293)</a>.
De zuidelijke rotswand bestond uit donker graniet, de
noordelijke, waarin de turkoois-mijnen werden gevonden, uit
ronden zandsteen. In een dwarsdal op eenigen afstand lagen de
metaalgroeven<a name="FNanchor_294" id="FNanchor_294"></a><a href="#Footnote_294" class="fnanchor">294)</a>, waarin vooral koper werd gevonden. Midden
in het dal verhief zich een heuvel<a name="FNanchor_295" id="FNanchor_295"></a><a href="#Footnote_295" class="fnanchor">295)</a>, door een muur omgeven,
waarop kleine van steen opgetrokken huisjes stonden voor de
wachters, officieren en opzichters<a name="FNanchor_296" id="FNanchor_296"></a><a href="#Footnote_296" class="fnanchor">296)</a>. Volgens een oud voorschrift<span class="pagenum"><a name="Page_385" id="Page_385">[385]</a></span>
moesten zij van boven open zijn, doch daar vele arbeiders door
den nachtvorst waren ziek geworden en gestorven, had men ze
een weinig gedekt, met palmtakken uit de oase der Amalekieten
in de nabijheid.</p>

<p>De smeltovens bevonden zich op de uiterste toppen van den
heuvel, die het meest aan den wind blootstonden. Daar stond ook
de fabriek, waarin men het groene vloeispaath vervaardigde, dat
onder den naam mafkat, dat is smaragd, in den handel werd
gebracht. De echte edelsteen van dezen naam werd aan de westkust
van de Schelfzee, verder naar het zuiden gevonden, en in
Egypte hoog gewaardeerd.</p>

<p>Onze vrienden behoorden reeds langer dan een maand onder
de mijnwerkers van het mafkat-dal, en Pentaoer wist nog altijd
niet, hoe hij, in plaats van in de zandsteen-groeven van Chennoe,
hierheen en met Nebsecht samen was gekomen. Ongetwijfeld
had Warda&rsquo;s vader deze verwisseling bewerkt, en de dichter
kon niet anders gelooven, of de ruwe maar eerlijke soldaat
had dit met de beste bedoelingen gedaan. Hij was nog altijd in
zijne nabijheid, maar sedert zij van Thebe waren opgebroken,
had hij nog maar een enkele maal gelegenheid gehad hem te
naderen.</p>

<p>Dadelijk, in den eersten nacht, was de zoon van den Paraschiet
bij hem gekomen, en had hem in het oor gefluisterd: »Ik zal voor
u zorgen! Gij zult den arts Nebsecht hier wedervinden. Doet
alsof gij elkander vijandig zijt, indien gij niet wilt, dat men u
van elkander zal scheiden.&rdquo;</p>

<p>Pentaoer had zijn vriend den raad van den soldaat medegedeeld,
en de arts volgde dien op zijne manier. Heimelijk schepte
hij er behagen in, te zien, hoe de werkelijkheid thans Pentaoer&rsquo;s
geloof aan eene rechtvaardige en liefderijke beschikking van
&rsquo;s menschen lotgevallen logenstrafte. Hoe zwaarder werkzaamheden
hem en den dichter werden opgelegd, met des te meer
verbittering, ja, met eene tot het uiterste gedrevene ironie viel
de anders zoo vreedzame natuuronderzoeker, den laatste telkens
aan.</p>

<p>Nebsecht had Pentaoer lief, want deze bewaarde in zijne ziel
de sleutels, die toegang verleenden tot eene schoonere wereld,
helaas, voor het oog zijns geestes altijd gesloten. Toch viel het
hem gemakkelijk, zoo vaak hij bemerkte dat men het oog op hem
had, zijne rol te spelen en den dichter allerlei woorden naar het
hoofd te werpen, die de drijvers voor onzinnig hielden en hun
lachlust opwekten, omdat zij hun zoo zonderling in de ooren
klonken, en zoo hortend en stootend over zijne stamelende lippen
kwamen. »Afgeranseld omhulsel van goddelijk zelfbewustzijn;&rdquo;
»Op den bek geslagen advocaat der gerechtigheid;&rdquo; »Goochelaar,<span class="pagenum"><a name="Page_386" id="Page_386">[386]</a></span>
die deze wereld, de slechtste die men zich bij mogelijkheid
denken kan, op den kop zet, om te bewijzen dat zij de beste
is;&rdquo; »Bewonderaar van de schoone kleur zijner blauwe plekken!&rdquo;
zulke en dergelijke schimpwoorden, die alleen voor hemzelven
en den gesmaden verstaanbaar waren, kon hij gedurig uitwerpen,
onuitputtelijk in nieuwe combinatiën.</p>

<p>Daardoor prikkelde hij Pentaoer tot antwoorden, die altijd doel
troffen, niet zelden zeer puntig waren, en door oningewijden niet
konden begrepen worden. Dikwijls gingen hunne smaadredenen
in een formeel twistgesprek over. En dit had een dubbel nut.
Vooreerst vond hun geest, aan ernstig denken gewoon, gelegenheid
tot vrije beweging, ondanks den last van den dwangarbeid,
die alle geestelijk leven dreigde te vermoorden. Ten andere hield
men hen hierdoor werkelijk voor vijanden.</p>

<p>Beiden sliepen in denzelfden hof, en wisten elkander daar nu
en dan heimelijk te spreken. Overdag werkte Nebsecht in de
turkoois-groeven, Pentaoer echter in de kopermijnen. De zwakkere
arts was juist berekend voor het omzichtig uitbeitelen van
het edelgesteente uit de rotslagen. Het verbrijzelen van den
harden steen was eene bezigheid, die meer geschikt was voor
Pentaoer&rsquo;s reuzenkracht. De drijvers beschouwden den geweldigen
jongeling niet zelden met verbazing, wanneer hij met het
houweel wild op het gesteente lossloeg.</p>

<p>Niemand kon vermoeden welke beelden zich in zulke uren
van woedenden arbeid voor de ziel des dichters plaatsten, welke
vreeselijke en tevens verleidelijke tonen hij in zijn binnenste
vernam. Gewoonlijk vertoonde Bent-Anat&rsquo;s gestalte zich voor
zijne levendige verbeeldingskracht, omringd door een leger, dat
hij meende te verslaan, man voor man, terwijl hij op de rotsen
hamerde. Soms wierp hij te midden van zulk een arbeid het
houweel weg en breidde hij zijne armen uit, maar om diep te
steunen, en het zweet, dat van zijn voorhoofd gutste, met de hand
weg te vegen.</p>

<p>De opzichters wisten eigenlijk niet, waarvoor zij dezen sterken
jongeling moesten houden, die soms zoo vriendelijk was als een
kind, maar toch reeds onder den invloed bleek te komen van
den demon, waarvan zoovele dwangarbeiders het slachtoffer
werden<a name="FNanchor_297" id="FNanchor_297"></a><a href="#Footnote_297" class="fnanchor">297)</a>.</p>
<p><span class="pagenum"><a name="Page_387" id="Page_387">[387]</a></span></p>
<p>Hij was zichzelven een raadsel geworden, want vanwaar kwam
in hem, den in den vrede van het Seti-huis opgevoeden tuinmanszoon,
sedert het gebeurde van dien nacht voor de hut van
den Paraschiet, dat altijddurend verlangen naar worsteling en
strijd?</p>

<p>De afgematte werklieden hadden zich ter ruste begeven; vóor
het huis van den overste der bergwerkers brandde echter nog een
helder vuur. De opzichters en onderbevelhebbers der soldaten waren
in een kring er om neergehurkt.</p>

<p>»Doe thans de bekers weg,&rdquo; zeide de overste, »want wij hebben
ernstig raad te houden. Gisteren heb ik, op bevel van den
stadhouder, de helft der manschappen van de wacht naar Pelusium
moeten zenden. Hij heeft soldaten noodig. Maar wij zijn zoo
zwak in aantal geworden, dat, als de veroordeelden het wisten,
zij zelfs zonder wapenen ons te sterk zouden worden. Steenen
liggen er hier beneden genoeg, en overdag hebben zij beitel<a name="FNanchor_298" id="FNanchor_298"></a><a href="#Footnote_298" class="fnanchor">298)</a> en
hamer. Het ergst ziet het er uit bij de Hebreën in de kopermijn.
Het is een zeer oproerig volk, dat men kort moet houden. Gij
kent mij genoeg, om te weten dat ik waarlijk niet bang ben.
Maar ik maak mij over iets bezorgd. Hier in dit vuur branden
de laatste kolen, en de smeltovens en glasgieterijen mogen niet
stilstaan. Morgen moeten er dus lieden naar Raphidim<a name="FNanchor_299" id="FNanchor_299"></a><a href="#Footnote_299" class="fnanchor">299)</a> worden
uitgezonden, om kolen van de Amalekieten te eischen. Zij zijn ons
nog honderd ladingen schuldig<a name="FNanchor_300" id="FNanchor_300"></a><a href="#Footnote_300" class="fnanchor">300)</a>. Belast de gevangenen met wat
koper, om ze te vermoeien en de bewoners der oase welwillend
te stemmen. &mdash; Wat zullen wij echter aanvangen om te verkrijgen
wat wij noodig hebben, en de manschappen hier toch niet al te
zeer te verzwakken?&rdquo;</p>

<p>Men overwoog nu eens dit, dan weder dat. Eindelijk werd besloten,
dat dagelijks eene zeer kleine afdeeling, door weinige soldaten
geëscorteerd, zou opmarcheeren, om zoo van den eenen
dag op den anderen in behoefte aan kolen te voorzien. Men
achtte het voorts geraden, dat de gevaarlijkste dezen vrachtdienst<span class="pagenum"><a name="Page_388" id="Page_388">[388]</a></span>
zouden verrichten, twee aan twee met ketens aan elkander geklonken.</p>

<p>De overste gaf in bedenking, dat twee sterke mannen, aan elkander
verbonden, dubbel gevaarlijk konden worden, wanneer zij
eendrachtig handelden.</p>

<p>»Zoo verbinde men een sterken met een zwakken,&rdquo; zeide de
man die de rekening van de mijnen hield en dien men den schrijver
der metalen noemde. »Smeed ook zooveel mogelijk de zoodanigen
aaneen, die elkander vijandig zijn.&rdquo;</p>

<p>»Hoeni bij voorbeeld, die zoo sterk is als een boom, aan den
spottenden musch, den stotterenden Nebsecht,&rdquo; riep een onderbevelhebber.</p>

<p>»Aan die twee dacht ik ook juist,&rdquo; zeide de schrijver lachend.</p>

<p>Nog drie andere paren werden eerst al schertsend maar daarna
met klimmenden ernst gekozen, en eindelijk ook Warda&rsquo;s vader
onder de drijvers opgenomen.</p>

<p>Den volgenden morgen smeedde men Nebsecht en Pentaoer met
een koperen keten aan elkander vast. Toen de zon ter middaghoogte
stond, braken vier paar gevangenen op, met zware baren
koper belast, om door zes soldaten en den Paraschieten-zoon geleid,
uit de oase der Amalekieten brandstof voor de smeltovens te
halen.</p>

<p>Bij de halt Aloes<a name="FNanchor_301" id="FNanchor_301"></a><a href="#Footnote_301" class="fnanchor">301)</a> hielden zij rust. Daarna trokken zij verder
tusschen kale, steeds hooger oprijzende, grauwachtig groene en
bruine rotswanden van porfier. Van tijd tot tijd konden zij den
scherpen top van een reus in dit gebergte waarnemen, die hoog
boven de lagere bergen uitstak. Doch daar zij gebukt gingen
onder den zwaren last van het koper dat zij droegen, hadden zij
weinig lust er acht op te slaan. De zon neigde reeds ten avond,
toen zij het kleine heiligdom van de Smaragden-Hathor voorbijkwamen.</p>

<p>Hier vlogen eenige grijze en zwarte vogels klapwiekend hun te
gemoet. Pentaoer zag met blijdschap naar hen op. Hoe lang had
hij reeds het gezicht dezer dieren en het geluid hunner stem moeten
missen!</p>

<p>»Daar zijn vogels,&rdquo; sprak Nebsecht, »wij moeten dus in de
nabijheid van water zijn.&rdquo;</p>

<p>Daar stond werkelijk de eerste palmboom. Weldra hoorde men
duidelijk het murmelen eener beek, en deze zachte tonen deden
de gemoederen der woestijn-wandelaars even weldadig aan, als de
regen het dorrende gras.</p>

<p>Aan de linkerzijde van het water was, in een wijden kring, eene
afdeeling Egyptische soldaten gelegerd, in wier midden zich drie<span class="pagenum"><a name="Page_389" id="Page_389">[389]</a></span>
groote tenten verhieven, van kostbare, blauw en rood gestreepte
en met goud doorwerkte stoffen. Van de bewoners der tenten was
niets te zien; toen de gevangenen er echter voorbij waren, en
hunne drijvers de wachtposten hadden begroet, kwam hun een
meisje te gemoet in het lange gewaad eener Egyptische, en beschouwde
hen met opmerkzaamheid.</p>

<p>Pentaoer ging van schrik achteruit, als ware er een geest voor
hem opgerezen; maar Nebsecht kon niet nalaten een luiden kreet
van verrassing te doen hooren, daarbij eene beweging met zijne
handen makende.</p>

<p>Op hetzelfde oogenblik zwaaide een drijver zijn zweep over de
schouders der twee vrienden, hun lachend toeroepende: »Met je
tongen mag je elkaar klappen toedienen, zoo veel je wilt, maar
niet met je handen!&rdquo;</p>

<p>Daarop keerde de soldaat zich tot een zijner metgezellen, vragende:
»Hebt ge dat mooie meisje daar bij de tent gezien?&rdquo;</p>

<p>»&rsquo;t Geeft ons niet veel!&rdquo; antwoordde de ander. »Zij behoort tot
het gevolg der prinses, die reeds sedert drie weken den tempel
van de Smaragden-Hathor bezoekt.&rdquo;</p>

<p>»Zij moet zware misdaden begaan hebben,&rdquo; hernam de eerste
spreker. »Behoorde zij tot ons gelijken, dan zou zij bij de groeven
zand moeten spitten of kleurstoffen fijnstooten, en zeker niet hier
in vergulde tenten wonen. &mdash; Waar is de roodbaard?&rdquo;</p>

<p>Warda&rsquo;s vader was een weinig achter den trein gebleven,
want het meisje had hem gewenkt en eenige woorden met hem
gewisseld.</p>

<p>»Hebt ge ook nog oogen voor de meisjes?&rdquo; vroeg hem de jongste
der drijvers, toen hij zich weder bij hen had gevoegd.</p>

<p>»Zij is eene dienstmaagd der prinses,&rdquo; antwoordde Kaschta,
niet zonder verlegenheid. »Wij zullen morgen van haar een brief
aan den schrijver der metalen medenemen, en daarvoor wil zij ons
wijn schenken, wanneer wij ons ten minste legeren in de nabijheid
der tenten.&rdquo;</p>

<p>»Zie me dien ouden roodbaard!&rdquo; riep een der jongere drijvers.
»Hij ruikt den wijn als een vos de ganzen. Laat ons hier rusten!
Men weet bovendien nimmer, hoe men het met de Mentoe<a name="FNanchor_302" id="FNanchor_302"></a><a href="#Footnote_302" class="fnanchor">302)</a> heeft,
en de overste heeft bevolen, dat wij buiten de oase ons nachtkwartier
zullen houden. &mdash; De zakken af, mannen! Hier is frisch water,
en misschien vallen er nog wel wat dadels voor je af, en zoet
Man<a name="FNanchor_303" id="FNanchor_303"></a><a href="#Footnote_303" class="fnanchor">303)</a> op het brood. Maar pas op dat je vrede onder elkaar
houdt, gij kemphanen Hoeni en Nebsecht!&rdquo;</p>

<p><span class="pagenum"><a name="Page_390" id="Page_390">[390]</a></span></p>

<p>Bent-Anat&rsquo;s reis naar de Smaragden-Hathor had lang geduurd.
Zij was met die haar begeleidden tot Keft<a name="FNanchor_304" id="FNanchor_304"></a><a href="#Footnote_304" class="fnanchor">304)</a> den Nijl afgezakt.
Vandaar waren zij in kleine dagmarschen de woestijn dwars doorgetrokken.
Eindelijk aangekomen in de grootendeels door Phoeniciërs
bewoonde havenstad aan de Schelfzee<a name="FNanchor_305" id="FNanchor_305"></a><a href="#Footnote_305" class="fnanchor">305)</a> hadden zij aldaar
eene volle week moeten wachten op het schip, dat hen naar
Pharon overbracht, een dorpje alleen door visschers bewoond.
Vandaar trokken zij door het gebergte naar de oase, bij welker
noordelijken toegang het heiligdom van de Smaragden-Hathor werd
gevonden.</p>

<p>De oude priesters, die met den dienst der godin belast waren,
hadden de dochter van Ramses eerbiedig ontvangen. Door middel
van het heldere en koele water der beek uit het gebergte, die de
palmen der Amalekieten drenkte, door berookingen, vrome spreuken
en ontelbare ceremoniën, hadden zij getracht aan de prinses
hare reinheid terug te geven. Ten laatste verklaarde de godin
zich bevredigd, en Bent-Anat wilde nu opbreken, ten einde noordwaarts
naar haren vader te trekken. Doch de bevelhebber der
soldaten, die haar geleide uitmaakten, een in den dienst vergrijsd
Ethiopisch veldoverste, wiens zonen Ani tot hooge rangen
had bevorderd, verklaarde den ceremoniemeester, dat hij bevel
had de prinses zoolang in de oase terug te houden, tot de stadhouder
haar zou toestaan te vertrekken. Bent-Anat hoopte nu op
den bijstand haars vaders, die dagelijks kon verwacht worden,
wanneer Rameri ten minste geen onheil was overkomen. Maar,
te vergeefs!</p>

<p>De vrouwen verkeerden inderdaad in een zeer pijnlijken toestand,
want zij gevoelden, dat men haar in een hinderlaag had gelokt
en dat zij gevangenen waren. Er kwam nog bij, dat de Ethiopische
soldaten zich tegen de bewoners der oase vergrepen hadden. Dagelijks
hadden er onder hunne oogen vechtpartijen plaats, waarbij
in de laatste dagen zelfs bloed had gevloeid.</p>

<p>Bent-Anat was krank naar de ziel. De beide machtige vleugels,
die haar in staat hadden gesteld zich zoo hoog te verheffen
boven al hare zusters, namelijk haar vorstelijke trots en hare
opgeruimde helderheid van geest, schenen gebroken te zijn. Zij
gevoelde dat zij eenmaal had liefgehad, om nimmer weder lief
te hebben; dat zij, die geene luchtkasteelen had willen bouwen,<span class="pagenum"><a name="Page_391" id="Page_391">[391]</a></span>
maar alles gezocht in de werkelijkheid, ten slotte toch het beste
deel van haar wezen had gewijd aan een droombeeld. Het beeld
van Pentaoer stond haar nog altijd levendig voor den geest, en
scheen steeds grootere en reinere vormen aan te nemen. Hijzelf
was voor haar als gestorven. Er was nog maar een enkele brief
uit Egypte tot haar gekomen, en deze had vrouwe Katoeti aan
Nefert gericht, om haar mede te deelen, hoe nieuwe berichten
hadden bevestigd, dat haar echtgenoot eene gevangene vorstendochter
als zijn aandeel in den buit in zijne tent had genomen.
Het schrijven van de weduwe hield verder in, dat de tot dwangarbeid
veroordeelde dichter Pentaoer niet in de steengroeven van
Chennoe was aangekomen, zoodat men allen grond had om te
onderstellen, dat hij onderweg gestorven was.</p>

<p>Nefert wankelde ook ditmaal geen oogenblik in de overtuiging,
dat haar echtgenoot haar trouw was gebleven. Zij hield onveranderlijk
vast aan het geloof in zijne liefde. De veerkracht harer
natuur, die door een grooten en reinen hartstocht geheel werd
beheerscht, en daarom meer harmonisch was ontwikkeld, bleek
juist in deze bange en moeielijke dagen. Het scheen wel dat zij
en Bent-Anat van rollen hadden verwisseld. Altijd vol hoop, verzekerde
zij van den eenen dag op den anderen, dat er wel hulp
van den koning zou opdagen. Daarbij vleide zij zich dan dat
Mena, als hij van Rameri vernam dat zij bij Bent-Anat was,
zelf zou komen om haar te halen, wanneer zijn dienst het ten
minste toeliet. In uren van blijmoedige verwachting ging zij
zelfs zoover, dat zij zich voorstelde hoe de bewoners van de tent
verdeeld moesten worden: wie Bent-Anat gezelschap zou moeten
houden, wanneer Mena haar bij zich in zijne legerplaats nam;
in welk gedeelte van de oase hij het best zijne tenten zou
opslaan; en zoo al verder.</p>

<p>Warda, meende Nefert, kon gevoeglijk bij Bent-Anat haar
plaats vervangen, want het meisje had zich op deze reis merkwaardig
ontwikkeld. Zij droeg de deftige gewaden, die de prinses
haar gaf, alsof zij nooit andere had gedragen. Zij wist met
bescheidenheid te luisteren, zich ter rechter tijd te verwijderen,
en aardig te praten, wanneer men met haar in gesprek trad. Daar
was een reine zilvertoon in haar lachje, dat meer dan iets anders
Bent-Anat kon vertroosten. Ook luisterden de vriendinnen gaarne
naar hare gezangen, hoewel de weinige liederen, die het meisje
kende, ernstig en zwaarmoedig waren. Zij had ze afgeluisterd
van de oude Hekt, die dikwijls in &rsquo;t donker op eene luit speelde.
Toen de tooveres opmerkte, dat Warda hare melodieën nazong,
wees zij haar op enkele gebreken, en gaf haar goede wenken.
»Zij valt toch eens in mijne handen,&rdquo; dacht de heks, »en hoe
beter zij zingen kan, des te duurder wordt zij betaald.&rdquo;</p>

<p><span class="pagenum"><a name="Page_392" id="Page_392">[392]</a></span></p>

<p>Bent-Anat beproefde ook Warda onderwijs te geven, maar het
viel de jeugdige leerlinge bijzonder zwaar te leeren lezen, hoeveel
moeite zij zich ook gaf. Toch liet de prinses de lessen in
de spelkunst niet varen. De werkeloosheid waartoe zij gedoemd
was, hier aan den voet van dien majestueuzen heiligen berg, tot
welks toppen zij dikwijls met huivering zoowel als met verlangen
opzag, drukte haar des te zwaarder, naarmate er meer in
hare ziel omging, dan zij zou wenschen te uiten. Warda kende
de oorzaak van de smart harer meesteres, en zij had haar om
zijnentwil lief als eene heilige. Dikwijls vertelde zij van Pentaoer
en zijn vader al wat zij wist, en altijd zóo, dat de prinses niet
vermoeden kon hoezeer zij was ingewijd in het geheim harer
liefde.</p>

<p>Toen de gevangenen voorbij Bent-Anat&rsquo;s tent werden gevoerd,
zat zij met Nefert daar binnen, en sprak, zooals gewoonlijk in
de schemering geschiedde, over haar vader en zijn wagenmenner
Mena, over Rameri en Pentaoer.</p>

<p>»Hij leeft nog,&rdquo; zeide Nefert, doelende op den dichter, »al
schrijft mijne moeder ook, dat men niet zeker weet waar hij
gebleven is. Wanneer hij ontkomen is, dan tracht hij ongetwijfeld
het leger van den koning te bereiken, wanneer wij daar
eens zijn, dan vindt ge hem zeker bij uw vader.&rdquo;</p>

<p>De prinses staarde met een droef gelaat op den grond. Doch
Nefert zag haar vriendelijk aan en vroeg: »Denkt gij misschien
aan het onderscheid van stand, dat u scheidt van den uitverkorene
uws harten?&rdquo;</p>

<p>»Wien ik mijne hand schenk,&rdquo; antwoordde Bent-Anat met
vastheid, »dien maak ik tot een vorst. Doch al kon ik Pentaoer
ook verheffen tot heerscher over de geheele wereld, zoo zou hij
toch altijd meer zijn en beter dan ik.&rdquo;</p>

<p>»Maar uw vader?&rdquo; vroeg Nefert bescheiden.</p>

<p>»Hij is mijn vriend; hij hoort en verstaat mij. Als ik bij hem
ben, zal hij alles vernemen. Ik ken zijn vaderlijk en koninklijk
hart.&rdquo;</p>

<p>Beiden zwegen een geruimen tijd. Eindelijk zeide Bent-Anat:
»Ik verzoek u licht te laten brengen, want ik wil mijn weefsel
afmaken.&rdquo;</p>

<p>De vrouw van Mena stond op. Buiten de deur van de tent
kwam zij Warda tegen, die dadelijk haar hand greep en haar
zwijgend met zich mede trok.</p>

<p>»Wat hebt gij, meisje? Gij beeft,&rdquo; zeide Nefert.</p>

<p>»Mijn vader is hier,&rdquo; antwoordde Warda gejaagd. »Hij bewaakt
gevangenen uit de mafkat-groeven. Onder hen zijn twee
aan elkander vastgeketende mannen. Een van dezen &mdash; gij moet
niet schrikken &mdash; een van dezen is de dichter Pentaoer. &mdash; Blijf!<span class="pagenum"><a name="Page_393" id="Page_393">[393]</a></span>
om den wil der goden, blijf, en hoor mij verder! Ik heb
mijn vader reeds tweemaal gezien en met hem gesproken, toen
hij met andere dwangarbeiders hierlangs kwam. Pentaoer moet
heden bevrijd worden, maar Bent-Anat mag nog van niets
weten; want wanneer mijn plan mislukt....&rdquo;</p>

<p>»Kind! Meisje!&rdquo; viel Nefert haar met levendigheid in de rede.
»Hoe kan ik u helpen?&rdquo;</p>

<p>»Beveel den hofmeester, dat hij aan den drijver der gevangenen,
uit naam der prinses, een vollen lederen zak wijn moet brengen.
Neem dan uit Bent-Anat&rsquo;s reis-apotheek<a name="FNanchor_306" id="FNanchor_306"></a><a href="#Footnote_306" class="fnanchor">306)</a> het fleschje, dat den
drank tegen de slapeloosheid bevat, waarvan zij ondanks uw
herhaald verzoek nooit iets wil nemen. Ik wacht hier buiten
en zal er gebruik van weten te maken.&rdquo;</p>

<p>Nefert vond den hofmeester dadelijk en beval hem Warda met
een zak wijn te volgen. Daarna keerde zij tot de prinses terug
en opende de reis-apotheek.</p>

<p>»Wat zoekt gij?&rdquo; vroeg Bent-Anat.</p>

<p>»Een middel tegen hartkloppingen,&rdquo; antwoordde Nefert. Zij
stak heimelijk het verlangde fleschje hij zich, dat eenige oogenblikken
later in Warda&rsquo;s handen was overgegaan. Het meisje
verzocht den hofmeester den zak te willen openen, en haar den
wijn te laten proeven. Terwijl zij scheen te drinken, goot zij
den slaapdrank in het druivensap, en liet vervolgens het geschenk
van Bent-Anat aan de dorstige drijvers brengen.</p>

<p>Toen dit bezorgd was, ging Warda naar de keukentent, waarvoor
zij een jongen Amalekiet op den grond vond zitten, te
midden van de dienaars der prinses. Hij sprong op, zoodra hij
het meisje gewaar werd, en zeide: »Heden breng ik vier schoone
patrijzen<a name="FNanchor_307" id="FNanchor_307"></a><a href="#Footnote_307" class="fnanchor">307)</a>, die ik zelf heb geschoten, en voor u dezen fraaien
turkoois, dien mijn broeder bij eene rots heeft gevonden<a name="FNanchor_308" id="FNanchor_308"></a><a href="#Footnote_308" class="fnanchor">308)</a>.
Deze steen brengt geluk en is goed voor de oogen. Hij schenkt
overwinning op vijanden en verdrijft booze droomen&rdquo;<a name="FNanchor_309" id="FNanchor_309"></a><a href="#Footnote_309" class="fnanchor">309)</a>.</p>

<p><span class="pagenum"><a name="Page_394" id="Page_394">[394]</a></span></p>

<p>»Ik dank u,&rdquo; zeide Warda en vatte, terwijl zij den hemelsblauwen
steen aannam, den jongeling bij de hand en trok hem
met zich in het donker.</p>

<p>»Hoor eens, Salich!&rdquo; sprak zij zacht, zoodra zij zich ver
genoeg van de anderen meende verwijderd te hebben. »Gij zijt
een brave jongen, en de dienstmaagden hebben mij verteld, dat
ge mij eene ster<a name="FNanchor_310" id="FNanchor_310"></a><a href="#Footnote_310" class="fnanchor">310)</a> hebt genoemd, die van den hemel op aarde
was gevallen om eene vrouw te worden. Dat zegt men alleen
van iemand, die men gaarne mag lijden. Dat ge mij genegen
zijt en aan mij denkt, toont gij dagelijks, door de bloemen die
ge mij brengt, als gij het wild, dat uw vader heeft geschoten,
aan den hofmeester aflevert. Zeg mij nu eens: wilt ge mij en
tevens de prinses een grooten dienst bewijzen? Ja? En gaarne?&rdquo; &mdash; »Ja!
O, dat wist ik wel. Nu hoor dan. Een vriend van de
verhevene vrouw Bent-Anat, die heden nacht hierheen zal komen,
moet éen dag, misschien wel gedurende meerdere dagen, voor
zijne vervolgers verborgen worden gehouden. Zou hij, of zouden
zij, want het zijn er misschien twee, in het huis van uw vader,
dat hoog boven aan den heiligen berg moet liggen, een onderkomen
en bescherming kunnen vinden?&rdquo;</p>

<p>»Wien ik mijn vader breng,&rdquo; zeide de jongeling, »is hem welkom,
en wij verdedigen eerst onze gasten en dan ons zelven. &mdash; Waar
zijn die vreemdelingen?&rdquo;</p>

<p>»Zij zullen binnen weinige uren komen. Wilt gij hier wachten
tot de maan hoog aan den hemel staat?&rdquo;</p>

<p>»Totdat de laatste van al de duizende manen, die achter de
bergen verdwijnen, ondergaat.&rdquo;</p>

<p>»Goed dan. Wacht aan gene zijde van de beek, en breng hen
naar uw huis, die u driemaal mijn naam noemen. Gij weet toch
hoe ik heet?&rdquo;</p>

<p>»Ik noem u de zilverster, maar zij noemen u met den naam
Warda.&rdquo;</p>

<p>»Juist! Gij brengt de vreemdelingen naar uwe hut, en wanneer
zij daar door uw vader zijn opgenomen, komt gij terug om
het mij mede te deelen. Ik houd hier aan de deur van de tent
de wacht. Het spijt mij dat ik arm ben en het u niet vergelden
kan, maar de prinses zal uw vader vorstelijk weten te
beloonen. Wees waakzaam, Salich.&rdquo;</p>
<p><span class="pagenum"><a name="Page_395" id="Page_395">[395]</a></span></p>
<p>Het meisje verdween en begaf zich naar de drijvers der
gevangenen, wenschte hen even een genotvollen avond en ijlde
daarna naar Bent-Anat terug, die haar met bezorgdheid over
de volle lokken streek, en vroeg waarom zij toch zoo bleek zag.
»Ga wat liggen,&rdquo; zeide de prinses vriendelijk. »Gij hebt de
koorts. Zie maar, Nefert, men kan de beweging van het bloed
zien in de blauwe aderen op haar voorhoofd!&rdquo;</p>

<p>Intusschen waren de drijvers aan het drinken. Zij prezen den
koninklijken wijn en dezen gelukkigen dag. Toen Warda&rsquo;s vader
voorsloeg ook de gevangenen een slokje te laten proeven, riep
een zijner gezellen: »Komaan dan, het arme vee mag zich ook
wel eens vroolijk maken.&rdquo;</p>

<p>De roodbaard vulde een grooten beker en reikte dezen het
eerst aan een falsaris, die met den man die hem had aangegeven
was saamgeklonken. Daarop naderde hij Pentaoer en
fluisterde hem in het oor: »Drink niet, maar blijf wakker!&rdquo;
Toen hij ook naar den arts wilde gaan om dezen te waarschuwen,
kwam een zijner gezellen hem voor en riep, terwijl
hij Nebsecht den beker toestak: »Daar roerdomp, drink ook
eens! &mdash; Kijk eens hoe hij slurpt! Thans kan zich zijn stotterend
mondwerk vlug genoeg bewegen.&rdquo;</p>

<div class="footnotes">

<div class="footnote">
<p><a name="Footnote_286" id="Footnote_286"></a><a href="#FNanchor_286"><span class="label">286)</span></a> Over het Schiereiland van den Sinaï, zijne geschiedenis en de heilige
plaatsen die daar gevonden worden, heb ik uitvoerig gehandeld in mijn in
1872 verschenen werk: <cite>Durch Gosen zum Sinai, aus dem Wanderbuche
und der Bibliothek</cite>, Leipzig, W. Engelman. Het tooneel
der gebeurtenissen, die hier geschilderd worden, heb ik zoo nauwkeurig
mogelijk naar de werkelijkheid trachten te teekenen. Wie deze
wonderbare eenzame bergstreek heeft doorreisd, kan die nooit vergeten. Het
dal dat heden Baba wordt genoemd, heette in den tijd der pharao&rsquo;s evenzoo.</p>
</div>

<div class="footnote">
<p><a name="Footnote_287" id="Footnote_287"></a><a href="#FNanchor_287"><span class="label">287)</span></a> De oude wegen, die van de mijnen naar zee voerden, schijnen uitgeloopen
te hebben op de bocht, die nog heden Aboe Zelimeh heet, bij
de kaap van gelijken naam.</p>
</div>

<div class="footnote">
<p><a name="Footnote_288" id="Footnote_288"></a><a href="#FNanchor_288"><span class="label">288)</span></a> De Roode zee, in &rsquo;t Hebreeuwsch en in &rsquo;t Koptisch de Schelfzee geheeten,
heeft eene heerlijke blauw-groene kleur. Volgens de schrijvers
der oudheid werd zij aldus genoemd, òf naar hare roode oevers, òf naar
de Erythraeërs, &bdquo;de Rooden,&rdquo; die rondom hare kusten woonden. In een
oud opschrift heet zij Atoer set Descher, d. i. de wateren van het Roode
land. Zie Ebers <cite>Durch Gosen</cite>, u.s.w. S. 518, Anm. 37.</p>
</div>

<div class="footnote">
<p><a name="Footnote_289" id="Footnote_289"></a><a href="#FNanchor_289"><span class="label">289)</span></a> Zie Dl. I bl. <a href="#Page_88">82</a>.</p>
</div>

<div class="footnote">
<p><a name="Footnote_290" id="Footnote_290"></a><a href="#FNanchor_290"><span class="label">290)</span></a> Zie Dl. I bl. <a href="#Page_14">8</a>. De gedenkteekenen, die bij de beide voormalige steengroeven
Wadi Maghara en Sarboet el Chadem op het Sinaïtisch schiereiland
bewaard zijn gebleven, leeren, dat Hathor hier boven alle goden werd geëerd.</p>
</div>

<div class="footnote">
<p><a name="Footnote_291" id="Footnote_291"></a><a href="#FNanchor_291"><span class="label">291)</span></a> Tegenwoordig Naqb el Boeddrah. De Engelsche majoor Macdonald,
die in de uitgegraven mijnen turkooizen liet delven, en eerst sedert eenige
jaren gestorven is, heeft gezorgd, dat het oude bergpad werd hernieuwd.</p>
</div>

<div class="footnote">
<p><a name="Footnote_292" id="Footnote_292"></a><a href="#FNanchor_292"><span class="label">292)</span></a> Van dit meer heeft Karel Werner in zijne <cite>Nilbildern</cite>, in kleurendruk
uitgegeven bij Seitz te Wansbeck, eene zeer getrouwe voorstelling gegeven.</p>
</div>

<div class="footnote">
<p><a name="Footnote_293" id="Footnote_293"></a><a href="#FNanchor_293"><span class="label">293)</span></a> Numeri XXXIII, 13. Ebers, <cite>Durch Gosen</cite>, u. s. w. S. 140.</p>
</div>

<div class="footnote">
<p><a name="Footnote_294" id="Footnote_294"></a><a href="#FNanchor_294"><span class="label">294)</span></a> Palmer en Wilson hebben ze ontdekt, en wel in Wadi Oemm Themâïm.
Gaarne verwijzen wij hier naar het zeer belangrijke werk van
M. A. Palmer, <cite>The desert of the Exodus</cite>, Cambridge 1871.</p>
</div>

<div class="footnote">
<p><a name="Footnote_295" id="Footnote_295"></a><a href="#FNanchor_295"><span class="label">295)</span></a> Het tegenwoordige Wadi Maghara.</p>
</div>

<div class="footnote">
<p><a name="Footnote_296" id="Footnote_296"></a><a href="#FNanchor_296"><span class="label">296)</span></a> Er zijn nog eenige bouwvallen bewaard gebleven.</p>
</div>

<div class="footnote">
<p><a name="Footnote_297" id="Footnote_297"></a><a href="#FNanchor_297"><span class="label">297)</span></a> Het schrikkelijk lot der Egyptische mijnwerkers wordt uitvoerig geschilderd
in eene beroemde plaats van den rethor Agatharchides van Knidus,
die men bij Diodorus (III, 12-14) vindt. Daar wordt echter niet gesproken
van bovenstaande steengroeven, maar van de Ethiopische goudmijnen,
waarvan reeds meermalen is gewag gemaakt, en die in de jaren 1832 en
1833, door Linant-Bassa en Bonomi, tusschen den Nijl en de Roode zee zijn
weergevonden. De goudlagen in de kwartsrotsen van het Bischari-gebied
zijn tegenwoordig geheel uitgeput.</p>
</div>

<div class="footnote">
<p><a name="Footnote_298" id="Footnote_298"></a><a href="#FNanchor_298"><span class="label">298)</span></a> Deze beitels hadden den vorm van zwaluwstaarten.</p>
</div>

<div class="footnote">
<p><a name="Footnote_299" id="Footnote_299"></a><a href="#FNanchor_299"><span class="label">299)</span></a> De oase aan den voet van den berg Choreb, bij welke, volgens de bijbelsche
overlevering, de uitgetrokken Israëlieten onder aanvoering van Jozua
de Amalekieten overwonnen, terwijl Aäron en Hur de armen van den biddenden
Mozes ondersteunden. Exodus XVII, 8, vv.</p>
</div>

<div class="footnote">
<p><a name="Footnote_300" id="Footnote_300"></a><a href="#FNanchor_300"><span class="label">300)</span></a> De Bedoeïnen op het Sinaïtisch Schiereiland branden thans nog vele
kolen uit het hout van den Sejâl-boom (Acacia tortilis Hayne), en brengen
ze naar Kaïro ter markt.</p>
</div>

<div class="footnote">
<p><a name="Footnote_301" id="Footnote_301"></a><a href="#FNanchor_301"><span class="label">301)</span></a> Numeri XXXIII, 13, 14.</p>
</div>

<div class="footnote">
<p><a name="Footnote_302" id="Footnote_302"></a><a href="#FNanchor_302"><span class="label">302)</span></a> De goden der onderwereld.</p>
</div>

<div class="footnote">
<p><a name="Footnote_303" id="Footnote_303"></a><a href="#FNanchor_303"><span class="label">303)</span></a> &bdquo;Man&rdquo; noemen heden de Bedoeïnen van het Sinaïtisch schiereiland de
zoete uitzweeting van de tamarinde (tamarix mannifera), die in de wadis
of dalen hunner woonplaats groeit. De uitzweeting heeft gewoonlijk plaats
in Mei. Het &sbquo;man&rsquo; kon echter bewaard worden. Niet ten onrechte wordt
het gehouden voor hetzelfde als het manna waarvan in den bijbel wordt
gesproken.</p>
</div>

<div class="footnote">
<p><a name="Footnote_304" id="Footnote_304"></a><a href="#FNanchor_304"><span class="label">304)</span></a> Zie boven bl. <a href="#Page_377">371</a>.</p>
</div>

<div class="footnote">
<p><a name="Footnote_305" id="Footnote_305"></a><a href="#FNanchor_305"><span class="label">305)</span></a> Het latere Berenice.</p>
</div>

<div class="footnote">
<p><a name="Footnote_306" id="Footnote_306"></a><a href="#FNanchor_306"><span class="label">306)</span></a> Zulk eene reis-apotheek, en wel eene die uit veel ouder tijd afkomstig
is dan de eeuw van Ramses, wordt in het museum te Berlijn bewaard.</p>
</div>

<div class="footnote">
<p><a name="Footnote_307" id="Footnote_307"></a><a href="#FNanchor_307"><span class="label">307)</span></a> Op den top van den Sinaï der monniken, die Gebel Katherin wordt
genaamd, ontspringt een beekje, dat &bdquo;ma&rsquo;yan esch schoennâr&rdquo; of patrijzenbron
heet, en waarvan allerlei sagen in omloop zijn. God zou het
bijv. voor de patrijzen hebben doen ontspringen, die de engelen waren
gevolgd, toen deze het lichaam van de heilige Katharina van Alexandrië
naar den Sinaï brachten.</p>
</div>

<div class="footnote">
<p><a name="Footnote_308" id="Footnote_308"></a><a href="#FNanchor_308"><span class="label">308)</span></a> De Serbal-turkooizen zijn schooner en houden beter kleur, dan die
van Wadi Maghara.</p>
</div>

<div class="footnote">
<p><a name="Footnote_309" id="Footnote_309"></a><a href="#FNanchor_309"><span class="label">309)</span></a> Deze eigenschappen worden heden door de Arabieren aan de turkooizen
toegeschreven.</p>
</div>

<div class="footnote">
<p><a name="Footnote_310" id="Footnote_310"></a><a href="#FNanchor_310"><span class="label">310)</span></a> De bewoners van het schiereiland van den Sinaï waren in den oudsten
tijd Cabiërs, d.i. zij vereerden de hemellichten. Dit verkondigen ons
de door Beer ontcijferde Nabatheïsche opschriften, waarvan de oudste
schrijvers zich &bdquo;dienaars,&rdquo; &bdquo;vereerders&rdquo; of &bdquo;priesters&rdquo; noemen van de
&bdquo;zon,&rdquo; de &bdquo;maan,&rdquo; &bdquo;Baäl,&rdquo; enz. De zonnegod heette bij hen Doesaris. De
oudste van deze opschriften behooren eerst tot de tweede eeuw v. Chr.</p>
</div></div>

<hr class="l1" />

<p><span class="pagenum"><a name="Page_396" id="Page_396">[396]</a></span></p>


<h3><a name="III_05" id="III_05"></a>VIJFDE HOOFDSTUK.</h3>

<hr class="l4" />

<p>Nadat de drinkende soldaten een uur in uitgelaten vroolijkheid
hadden doorgebracht, begonnen zij zich al meer en meer
vermoeid te gevoelen. De maan stond nog niet hoog aan den
hemel, toen allen reeds waren ingeslapen, behalve Kaschta en
Pentaoer. De eerste stond voorzichtig op, luisterde naar de ademhaling
van elk zijner gezellen, naderde daarop den dichter, ontsloot
de ringen, waarmede de ketting aan zijne en Nebsecht&rsquo;s
enkels bevestigd was, hoewel hij te vergeefs beproefde den arts
te wekken.</p>

<p>»Volg mij,&rdquo; riep hij den dichter toe, nam Nebsecht op zijne
schouders en haastte zich naar de plek aan de beek, die Warda
hem had uitgeduid.</p>

<p>Zoodra hij driemaal den naam zijner dochter had genoemd,
kwam de jonge Amalekiet te voorschijn. »Volg dezen,&rdquo; riep de
soldaat den dichter toe, »voor den arts zal ik wel zorgen.&rdquo;
»Hem laat ik niet achter!&rdquo; zeide Pentaoer beslissend. »Mogelijk
kan het water hem wakker maken.&rdquo;</p>

<p>Zij dompelden Nebsecht in de beek, die zoowat half ontwaakte
en door zijne begeleiders, nu eens ondersteund dan weder gedragen,
langs het ruwe rotspad wankelend en struikelend naar
boven werd gebracht, zoodat zij met hem voor middernacht aan
het doel hunner wandeling, de hut van den Amalekiet, aanlandden.</p>

<p>De oude jager sliep reeds, maar zijn zoon wekte hem, en
deelde hem mede wat Warda hem gezegd en beloofd had. Doch
de brave bergbewoner behoefde door geen uitzicht op belooning
tot gastvrijheid opgewekt te worden. Hij ontving den dichter met
trouwhartige vriendelijkheid, legde den arts, die weder vast was
ingeslapen, op eene mat neder, en spreidde Pentaoer een leger
van loof en dierenvellen. Hij riep zijne dochter, liet hem de voeten<span class="pagenum"><a name="Page_397" id="Page_397">[397]</a></span>
wasschen, en toen hij de lompen zag die zijn lichaam
bedekten, gaf hij hem zijn eigen feestkleed.</p>

<p>Pentaoer vlijde zich op dit eenvoudig rustbed neder, dat hem
zachter voorkwam dan het zijden bed eener koningin. Toch kon hij
den slaap niet vatten. De afwisselende aandoeningen, die zijn hart
vervulden, overmeesterden en verwarden zijn verstand. De sterren
stonden nog aan den hemel, toen hij van zijn leger opsprong en,
nadat hij den arts daarop had nedergelegd, naar buiten snelde.</p>

<p>Naast de woning van den jager ontsprong eene frissche bron.
Hij ging daarheen en dompelde zijn gezicht in het ijskoude water.
Daarna liet hij het een en andermaal over zijn gansche lichaam
stroomen. Het kwam hem voor, dat hij zich tot in het diepst
zijner ziel moest reinigen, niet enkel van het stof van zoovele
weken, maar ook van spijt en moedeloosheid, van smaad en bitterheid,
van elke aanraking met al wat laag en gemeen is. Toen hij
eindelijk de bron verliet en naar de hut terugkeerde, gevoelde
hij zich zoo rein als aan den morgen van een feestdag in het
Seti-huis, wanneer hij zich gebaad en frissche kleederen van
sneeuwwit linnen aangetrokken had. Hij greep nu naar
het feestkleed van den jager, trok het aan en ging toen weder
verder onder den blooten hemel.</p>

<p>Voor hem verhieven zich ontzaglijke rotsgevaarten als zwarte
onweerswolken, en daarboven welfde zich de donkerblauwe hemel,
waaraan duizenden sterren vonkelden. Het zalig gevoel van vrijheid
en reinheid verhief zijne ziel, en de lucht die hij inademde
was zoo frisch en fijn, dat hij, als door vleugels of onzichtbare
handen gedragen, langs het steile pad naar de donkere massa
van bergtoppen opklom.</p>

<p>Hij ontmoette een steenbok, die schuw voor hem uit den weg
ging. Het beest beklauterde vluchtend met zijn wijfje een steilen
rotswand. Hij riep het echter toe: »Ik zal u niets doen, ik niet.&rdquo;</p>

<p>Toen hij op een klein plateau, aan den voet van een veeltandigen
graniettop, was aangekomen, bleef hij stilstaan. Wederom
hoorde hij eene bron in zijne nabijheid murmelen. Het gras, dat
door zijne voeten werd betreden, was vochtig en met eene dunne
glinsterende ijslaag bedekt, waarin de sterren zich spiegelden,
die gaandeweg begonnen te verbleeken. Hij zag op naar de
nimmer rustende en toch eeuwig stilstaande hemellichten. Hij
liet zijn blik dwalen langs de toppen der bergen, in de diepte
en de oneindige verte.</p>

<p>Langzamerhand kwam er licht in de duisternis. Het verdwijnen
van den nacht bracht teekening in de donkere massa. Al
duidelijker traden de vormen van het gebergte te voorschijn met
zijne schemerende toppen, omgeven door lichte wolkjes, gelijk aan
den rook van een smeulend vuur. Uit de oase en de andere dalen<span class="pagenum"><a name="Page_398" id="Page_398">[398]</a></span>
aan zijne voeten stegen grijze dampen op. Eerst hingen zij zwaar
en in groote massa neder, daarna verdeelden zij zich en zweefden
als spelende wolkjes tot hem en den helderen hemel op.</p>

<p>Laag beneden hem dreef een groote adelaar op zijne wieken,
het eenig levend wezen, dat zijn oog in den ganschen omtrek
bespeurde. De geheele natuur rondom hem bewaarde een plechtig
stilzwijgen, dat door geen geluid werd gestoord. En toen de
adelaar neerstreek en uit zijn oog verdween, toen de nevelen
al lager schenen te zinken, zeide hij tot zichzelven, dat hij hier
alleen stond, hoog verheven boven al het geschapene; dat hij
de godheid nabij was.</p>

<p>Eene diepe ademtocht bewoog zijne borst. Hij gevoelde zich
gestemd als in de ure, die op zijne wijding was gevolgd, toen
hij voor het eerst in het allerheiligste was geleid. Maar het was
toch nog iets geheel anders. In plaats van zware wierookgeuren,
ademde hij thans eene reine en fijne lucht in, en machtiger dan
weleer het gezang der priesters, greep hem hier de indrukwekkende
stilte van dit gebergte in de ziel. Het kwam hem voor
dat de godheid thans zelfs het geringste stamelen van zijne
lippen moest vernemen. En toch was zijn hart zoo vervuld van
eerbied en dankbaarheid, dat het hem drong in een luid gezang
uitdrukking te geven aan al de verhevene aandoeningen die
hem overweldigden. Maar zijn mond verstomde, en zwijgend
knielde hij neder om te bidden en te danken.</p>

<p>Eerbiedig zag hij rondom zich heen. Waar was hier het oosten,
dat in Egypte door eene lange heuvelreeks zoo duidelijk was aangewezen?
Ja, daar ginds, waar thans boven de oase de hemel.
begon op te klaren. Aan zijne rechterhand lag het zuiden, het
heilige land van den Nijl en van de goden der watervallen. Doch
hier golfde geen waterstroom; en waar was hier een plekje voor
de zichtbare werkzaamheid van Osiris en Isis, en voor den uit
eene lotusbloem te midden van het dichte papyrus-riet opwassende
Horus, of voor de zegenende godinnen Rennoet en Zefa<a name="FNanchor_311" id="FNanchor_311"></a><a href="#Footnote_311" class="fnanchor">311)</a>! Tot
welke van al de godheden kon hij hier de handen opheffen?</p>

<p>Er verhief zich een zachte luchtstroom; de nevelen losten zich
op, gelijk rustelooze schaduwen voor het woord van den bezweerder.
De kroon van den heiligen berg Sinaï met zijne vele inzinkingen
vertoonde zich aan zijn oog in scherpe omtrekken, en
beneden hem kwamen de kronkelingen der dalen en verder de donkerkleurige,
zachtbewogen oppervlakte der zee steeds duidelijker<span class="pagenum"><a name="Page_399" id="Page_399">[399]</a></span>
te voorschijn. Alles bleef stil. Zonder door eene menschelijke hand
te zijn aangeraakt, was alles zoo wonderbaar samengevoegd tot
een groot en heerlijk geheel. Maar was alles niet aan de wetten
van het Al onderworpen, alles niet vol van de godheid?</p>

<p>Hij wilde zijne handen dankbaar opheffen tot Apheroe<a name="FNanchor_312" id="FNanchor_312"></a><a href="#Footnote_312" class="fnanchor">312)</a>, den
wijzer der wegen; maar hij gevoelde zich daartoe niet in staat. De
goden, wier lof hij zoo dikwijls aan het volk had verkondigd in
bezielende woorden, en die toch alleen aan de boorden van den
Nijl beteekenis, een vaderland, een gebied voor hunne heerschappij
bezaten, schenen hem nu zoo oneindig klein toe.</p>

<p>»Tot u,&rdquo; prevelde hij, »bid ik niet! Hier, waar mijn blik als
die eener godheid het oneindige omvat, hier voel ik den Eenen,
hier is hij mij nabij, hier roep ik hem aan, hier wil ik hem danken!&rdquo;</p>

<p>En wederom verhief hij zijne handen en bad overluid: »Gij
Eenige! &mdash; Gij Eenige! &mdash; Gij Eenige!&rdquo;</p>

<p>Meer kon hij niet uitbrengen, maar een verheven lof- en danklied
vervulde zijn borst, terwijl hij deze woorden uitsprak.</p>

<p>Toen hij eindelijk oprees, zag hij een man naast zich staan
van hooge gestalte, met doordringde oogen. Zijn uiterlijk was
vol waardigheid als dat eens konings, ofschoon hij een eenvoudig
herderskleed droeg.</p>

<p>»Heil u!&rdquo; zeide de onbekende, op diepen en plechtigen toon.
»Gij zoekt den waren god.&rdquo;</p>

<p>Pentaoer sloeg een onderzoekenden blik op den zwaar gebaarden
man. »Nu herken ik u,&rdquo; zeide hij ten laatste. »Gij zijt
Mesoe<a name="FNanchor_313" id="FNanchor_313"></a><a href="#Footnote_313" class="fnanchor">313)</a>. Ik was nog maar een knaap, toen gij het Seti-huis
verliet, maar uwe trekken bleven onuitwischbaar in mijne ziel
geprent. Even als u, heeft Ameni ook mij ingewijd in de leer
van den Eenen.&rdquo;</p>

<p>»Hij kent hem niet,&rdquo; antwoordde de andere, nadenkend, en
zag naar den oostelijken gezichteinder, die reeds helderder begon
te lichten.</p>

<p>Daar kleurde zich den hemel purperrood en de toppen van
den met een ijssluier omhangen granietberg begonnen te vonkelen
en stralen te schieten, zooals een donkere diamant, die
de zonnestralen heeft ingedronken. De zon werd zichtbaar, en
Pentaoer keerde zijn aangezicht naar het groote hemellicht, om
te bidden zooals hij gewoon was.</p>

<p>Toen hij weder opstond, knielde ook Mesoe neder, maar hij
keerde zich van de zon af.</p>

<p><span class="pagenum"><a name="Page_400" id="Page_400">[400]</a></span></p>

<p>Na zijn gebed voleindigd te hebben, vroeg Pentaoer hem:
»Waarom hebt gij u afgewend van de verschijning van den zonnegod?
Ons werd toch geleerd hem tegen te zien als hij nadert.&rdquo;
»Omdat ik,&rdquo; antwoordde zijn metgezel ernstig, »tot een ander
bid dan gij. De zon en alle gesternten zijn in zijne hand, wat de
ballen zijn voor spelende kinderen. De aarde is de voetbank zijner
voeten, de stormwind is zijn adem, en de zee is in zijne oogen
het drupje gelijk, dat aan dit grasscheutje hangt.&rdquo;</p>

<p>»Leer mij dien machtige kennen, tot wien gij bidt,&rdquo; zeide
Pentaoer.</p>

<p>»Zoek hem!&rdquo; hernam de ander, »en gij zult hem vinden,
want gij komt uit de school van het lijden en de beproeving.
Op deze plaats, op een morgen als dezen, heeft hij zich aan
mij geopenbaard.&rdquo;</p>

<p>De vreemdeling keerde zich om, en weldra verdween hij
achter eene rots voor het oog van den dichter, die nadenkend
in de verte staarde.</p>

<p>Vervuld van allerlei gedachten, daalde Pentaoer af naar het
dal en naderde de hut van den jager. Weldra bleef hij stilstaan,
want hij hoorde menschelijke stemmen. Doch rotsen hielden de
naderenden voor zijn oog verborgen. Eindelijk verschenen de
zoon van zijn gastvriend, een man in Egyptische kleeding, eene
vrouw van hooge gestalte, naast welke een meisje vlug voortliep,
en nog eene andere vrouw, die door slaven in een draagstoel
werd gedragen. Pentaoer ontroerde, want hij herkende
Bent-Anat en die haar vergezelden. Zij verdwenen echter weder
bij het jagershuis.</p>

<p>Diep ademhalend bleef Pentaoer staan, als ware hij aan den
rotswand genageld. Zoo stond hij lang, zeer lang, zonder zich
te verroeren. Hij hoorde niet dat zachte schreden hem naderden
en zich weder verwijderden; hij voelde niet dat de zon hem en
den porfierwand achter hem, met gloeiende stralen bescheen;
hij merkte de vrouw niet op, die hem langzaam te gemoet kwam.
Doch evenals een doove, die opeens het gehoor terug ontvangt,
zoo schrikte hij op, toen hij zijn naam hoorde noemen, en &mdash; van
welke lippen!</p>

<p>»Pentaoer!&rdquo; riep Bent-Anat andermaal. De dichter opende
zijne armen; de dochter des konings zonk aan zijne borst, en
hij trok haar tot zich, als wilde hij haar vasthouden en levenslang
niet meer loslaten.</p>

<hr class="l3" />

<p>Intusschen rustten zij, die de prinses begeleidden, voor de
hut van den jager uit.</p>

<p>»Zij vloog hem om den hals; ja dat heb ik gezien,&rdquo; zeide<span class="pagenum"><a name="Page_401" id="Page_401">[401]</a></span>
Warda. »Ik zal het nooit vergeten! Het was alsof de blinkende
zee daarginds zich had opgericht en den heiligen berg omhelsd!&rdquo;</p>

<p>»Kind! Hoe komt ge toch aan zulke gedachten?&rdquo; vroeg Nefert.</p>

<p>»Uit het hart, diep uit het hart!&rdquo; zeide Warda. »Ik ben zoo
onuitsprekelijk gelukkig!&rdquo;</p>

<p>»Gij hebt hem gered en zijne weldaad vergolden. Ik begrijp
dat u dit reden tot blijdschap geeft.&rdquo;</p>

<p>»Dat is het niet alleen,&rdquo; zeide Warda. »Ik vreesde reeds den
moed te zullen verliezen, maar nu zie ik toch weder, dat de
goden rechtvaardig zijn en goed.&rdquo;</p>

<p>De vrouw van Mena knikte haar toe en zuchtte: »Deze twee
zijn gelukkig!&rdquo;</p>

<p>»En zij verdienen het te zijn,&rdquo; hernam het meisje. »Als
Bent-Anat stel ik mij de godin der waarheid voor, en er is geen
ander man in Egypte aan Pentaoer gelijk.&rdquo;</p>

<p>Nefert zweeg een poos; toen vroeg zij zacht: »Hebt gij Mena
ook gezien?&rdquo;</p>

<p>»Hoe zou ik?&rdquo; antwoordde Warda. »Wacht maar, ook uw tijd
zal komen. Ik geloof, dat ik heden als eene profetes een blik in
de toekomst kan slaan! Maar laten wij gaan zien of de arts
Nebsecht nog altijd ligt te slapen. De drank dien ik in den
wijnzak heb uitgegoten, moet wel sterk zijn.&rdquo;</p>

<p>»Dat is hij,&rdquo; hernam Nefert, en volgde het meisje in de hut.</p>

<p>Daar lag de arts nog altijd op zijn leger en sliep met wijd-geopenden
mond.</p>

<p>Warda knielde bij hem neder, zag hem in het aangezicht en
zeide: »Hij is zoo verstandig en weet alles, toch ziet hij er nu
zoo onnoozel uit! Ik zal hem wekken.&rdquo;</p>

<p>Zij trok een grashalm uit het stroo, en zeer ondeugend begon
zij daarmede zijn neus te streelen.</p>

<p>Nebsecht hief het hoofd even op, niesde en sliep weder in.
Warda schaterde het uit van lachen met haar zilver stemmetje.
Daarna bloosde zij en zeide: »Dat was toch verkeerd van mij.
Hij is zoo goed en grootmoedig!&rdquo;</p>

<p>Nauwelijks had zij dit gezegd, of zij greep de hand van den
slapende, bracht die aan hare lippen, en veegde het zweet van
zijn voorhoofd. Nu ontwaakte hij. Hij sloeg de oogen op, en
prevelde, nog half droomend: »Warda, lieve Warda!&rdquo;</p>

<p>Het meisje stond op en vloog weg, gevolgd door Nefert.</p>

<p>Toen Nebsecht weder op zijne voeten stond en rondzag, bevond
hij zich alleen in de vreemde jagershut. Hij ging naar buiten, waar
hij het gevolg van Bent-Anat aantrof, dat niet zonder bezorgdheid
de dingen besprak, die gebeurd en die nog te verwachten waren.</p>

<div class="footnotes">

<div class="footnote">
<p><a name="Footnote_311" id="Footnote_311"></a><a href="#FNanchor_311"><span class="label">311)</span></a> De godinnen van den oogst en van de voedingsmiddelen. Rennoet
is meestal gekenmerkt door de Uraeus-slang die, het menschelijk hoofd
vervangt. Met den naam van Zefa wordt in de teksten een overvloed
van voedsel aangeduid. <span class="vert">Vert.</span><br /></p>
</div>

<div class="footnote">
<p><a name="Footnote_312" id="Footnote_312"></a><a href="#FNanchor_312"><span class="label">312)</span></a> Apheroe is wegwijzer, een vorm van Anubis, door den jakhals
vertegenwoordigd. Hij werd meer bijzonder in de stad en den nomos
Chesschent of Lycopolis in Opper-Egypte vereerd. <span class="vert">Vert.</span><br /></p>
</div>

<div class="footnote">
<p><a name="Footnote_313" id="Footnote_313"></a><a href="#FNanchor_313"><span class="label">313)</span></a> De Egyptische naam van Mozes.</p>
</div></div>

<hr class="l1" />

<p><span class="pagenum"><a name="Page_402" id="Page_402">[402]</a></span></p>


<h3><a name="III_06" id="III_06"></a>ZESDE HOOFDSTUK.</h3>

<hr class="l4" />

<p>Eeuwen geleden hadden de bewoners der oase zich reeds aan
de pharao&rsquo;s onderworpen, en betaalden zij hun schatting. Daarvoor
was hun als een voorrecht toegestaan, dat geen Egyptisch
soldaat zonder hun verlof hun grondgebied mocht betreden. De
Ethiopiërs hadden Bent-Anat&rsquo;s tenten en hunne eigene legerplaats
dan ook opgeslagen buiten de eigenlijke oase. Het kwam echter
weldra tot allerlei vechtpartijen tusschen de soldaten, die met hun
tijd geen weg wisten, en de Amalekieten. Die twisten liepen nu
en dan bloedig af, en kregen een zeer ernstig aanzien, toen op
zekeren avond eenige dronken soldaten Amalekietische meisjes
bij het waterputten overvielen.</p>

<p>Heden morgen vroeg had een der drijvers, toen hij wakker geworden
was, Pentaoer en Nebsecht gemist. Hij had hierop zijne
kameraden, waaronder Warda&rsquo;s vader zijne plaats weder had ingenomen,
dadelijk gewekt. De bewakers der dwangarbeiders snelden
woedend over het gebeurde naar den bevelhebber der Ethiopiërs.
Zij deelden hem mede, dat twee gevangenen ontkomen waren, en
dat het wel niet anders kon, of ze werden door de Amalekieten
verborgen gehouden. Deze beantwoordden den eisch om de vluchtelingen,
waarvan zij trouwens niets wisten, uit te leveren met spottende
woorden. De hoofdman werd hierdoor zoo verbitterd, dat hij
besloot de oase met geweld te doorzoeken, ja werkelijk rukte hij,
nadat men zijn bode had gehoond, met de grootste helft zijner
manschappen de vrijplaats der Amalekieten binnen.</p>

<p>De zonen der woestijn waren te wapen gevlogen. Zij weken
terug voor de gesloten gelederen der Egyptenaars, die, zich zeker
wanende van de overwinning, hen vervolgden tot aan de plaats,<span class="pagenum"><a name="Page_403" id="Page_403">[403]</a></span>
waar het dal wijder wordt, en zich om een rotsheuvel<a name="FNanchor_314" id="FNanchor_314"></a><a href="#Footnote_314" class="fnanchor">314)</a> heenbuigt.
Hierachter stond de hoofdmacht der Amelekieten verborgen,
die, zoodra de Ethiopiërs zonder eenig kwaad vermoeden
den heuvel voorbij gemarcheerd waren, opeens voor den dag
kwamen en hen in den rug vielen. Tegelijk keerden de vervolgden
zich om, en schoten hunne pijlen en wierpen hunne lansen
op de in verwarring gebrachte soldaten, van welke er maar
weinigen ontkwamen. Onder deze laatsten was ook de hoofdman,
die licht gewond en razend van woede zich aan het hoofd stelde
van de afdeeling, die tot bewaking van Bent-Anat was achtergebleven.
Hij beval de drijvers der gevangenen hem insgelijks
te volgen en drong opnieuw de oase binnen.</p>

<p>Aan de mogelijkheid dat de prinses zou kunnen ontvluchten,
dacht hij niet. Nauwelijks had zij echter den laatsten harer wachters
zien verdwijnen, of de ceremoniemeester en allen die haar
begeleidden verklaarden, dat nu het tijdstip gekomen was om te
vluchten. Het dienstbaar personeel was de koningsdochter geheel
toegedaan. De lieden belastten zich met hetgeen men voor dagelijksch
gebruik het meest noodig had, namen draagstoelen en
lastdieren mede, en terwijl het gevecht in de oase woedde,
voerde de jonge Salich hen naar de hoogten van Sinaï en de
woning zijns vaders. Onderweg bereidde Warda de prinses voor
op de ontmoeting, die haar bij den jager wachtte. Wij weten
reeds hoe Bent-Anat den dichter vond.</p>

<p>Beiden wandelden hand in hand langs het bergpad, tot zij
gekomen waren aan een schaduwrijk plekje, bij eene vooruitspringende
rots. Pentaoer belegde die met mos, zij zetten zich
daarop naast elkander neder, openden voor elkander hunne harten
en vertelden de geschiedenis van hunne liefde en hun lijden,
van hunne omzwervingen en hunne redding.</p>

<p>Toen de dochter van den jager tegen den middag voorbijkwam
met eene kan vol geitenmelk, en hun aanbood hiervan te drinken,
vulde Bent-Anat een en andermaal de schaal van eene kalebas voor
den geliefde. Haar hart gevoelde zich trotsch, toen zij hem zoo
bediende, en het zijne werd vervuld met den ootmoedigen wensch,
dat hij zijn bloed, ja zijn leven voor haar mocht kunnen geven.</p>

<p>Aanvankelijk hadden zij, verdiept in het verledene en genietende
van het tegenwoordige, weinig aan de toekomst gedacht.
Terwijl zij elkander honderdmaal herhaalden wat ze sedert lang
wisten, en toch nimmer genoeg konden hooren, vergaten zij het
onmiddellijk gevaar, waarin zij nog verkeerden. Na het eenvoudig<span class="pagenum"><a name="Page_404" id="Page_404">[404]</a></span>
maal kwam de golfslag van &rsquo;s dichters ziel, die sedert zijn morgengebed
zoo hoog ging, langzamerhand tot bedaren. Had hij tot
dusverre gemeend te kunnen vliegen, nu voelde hij dat zijn voet
nog de aarde drukte. Bedaard begon hij met Bent-Anat te overleggen,
wat hun in de naaste toekomst te doen stond. In ernstig
gesprek, dat veel had van eene beraadslaging, en waarbij de zalige
vreugde die uit hunne oogen straalde weinig paste, daalden zij
hand in hand naar de hut van hun gastvriend af.</p>

<p>Halverwege kwam de jager hun reeds tegemoet, geleid door
zijne dochter. Naast hen ging een deftig man, in de volle wapenrusting
van het hoofd der Amalekieten, die de oase bewoonden.
Beiden bogen zich en kusten den grond voor de voeten van
Bent-Anat en Pentaoer.</p>

<p>Zij zeiden vervolgens vernomen te hebben, dat de prinses door
de Ethiopische troepen met geweld in de oase werd teruggehouden.
Nadat de vorst der woestijn, Abocharabos<a name="FNanchor_315" id="FNanchor_315"></a><a href="#Footnote_315" class="fnanchor">315)</a>, aan Pentaoer, dien
hij voor een zoon des konings hield, en Bent-Anat de verzekering
had gegeven, dat hij en de zijnen den pharao Ramses, die
hunne rechten steeds geëerbiedigd had, geheel waren toegedaan,
verhaalde hij niet zonder trots, dat de Ethiopiërs, op enkelen
na, die door hem gevangen werden gehouden, allen door zijne
manschappen waren neergeschoten.</p>

<p>»Zij zijn gewoon,&rdquo; zeide hij, »tegen de zwarte hondsche lafaards
van Koesch te vechten. Maar wij zijn mannen en weten ons te
verweren, als de leeuwen in onze dalen. Moeten wij voor de
overmacht wijken, dan weten wij ons als de steenbok in de
rotskloven van het gebergte te verschuilen.&rdquo;</p>

<p>Bent-Anat, wien de vreemde man met zijne bliksemende oogen
en zijn adelaarsneus, terwijl zijne bruine wangen nog de sporen
droegen van een zwaardhouw, wel beviel, beloofde hem, dat zij
hem en de zijnen bij haar vader zou aanbevelen. Zij sprak den
wensch uit, zich onder leiding van Pentaoer, haar verloofde, zoo
spoedig mogelijk naar het leger des konings te begeven.</p>

<p>Het opperhoofd had Bent-Anat, terwijl zij sprak, en Pentaoer
met zijne oogen goed opgenomen, en zeide nu: »Gij, koningsdochter,
gelijkt de maan, en uw metgezel den zonnegod Doesaris<a name="FNanchor_316" id="FNanchor_316"></a><a href="#Footnote_316" class="fnanchor">316)</a>.
Behalve Abocharabos,&rdquo; en hij sloeg op zijne borst, »en<span class="pagenum"><a name="Page_405" id="Page_405">[405]</a></span>
zijne vrouw, ken ik geen paar menschen gelijk aan u beiden.
Tot Hebron zal ikzelf u geleiden met eenige van mijne beste
krijgslieden. Maar er is haast bij het werk, want ik moet terug
zijn, eer de verraderlijke man, die thans over Mitzraïm<a name="FNanchor_317" id="FNanchor_317"></a><a href="#Footnote_317" class="fnanchor">317)</a> gebied
voert en die u vervolgde, nieuwe troepen tegen u uitzendt.
Trekt nu naar beneden. Geen hoen wordt bij uw tenten gemist!
Morgen breken wij op, eer de dag aanlicht.&rdquo;</p>

<p>Bij de jagershut begroette Pentaoer het gevolg der prinses.
De ceremoniemeester kon hem niet zonder schroom aanzien. De
koning had hem wel toen hij opbrak bevolen, Bent-Anat in alles
te gehoorzamen, als ware zij de koningin zelve, maar zulk eene
keus van een toekomstig gemaal was ongehoord. Hoe zou Ramses
dat alles opnemen?</p>

<p>Nefert verheugde zich over de edele gestalte van den dichter,
en gaf telkens de verzekering, dat hij als een jongere broeder
geleek op haar gestorven oom, den vader van den gids Paäker.</p>

<p>Warda werd niet moede hem en de prinses in stilte te beschouwen.
Zij zag hem niet meer aan voor een hooger wezen,
maar het schoone paar vertoonde zich aan haar als een tastbaar
gelukkig voorteeken van Nefert&rsquo;s en mogelijk ook van hare
eigene liefde.</p>

<p>De arts Nebsecht hield zich op een behoorlijken afstand. De
hoofdpijn, die hem lang geplaagd had, was door de frissche
berglucht voorbijgegaan. Toen Pentaoer hem de hand drukte,
zeide hij: »Nu is er een einde gekomen aan ons lustig schelden!
Het gaat toch zonderling toe met den loop van &rsquo;s menschen
levenslot! Van nu aan trek ik altijd in den strijd met u aan
het kortste einde, want de groote orchestmeester, tot wien gij
bidt, heeft de disharmonieën in uw leven werkelijk heel aardig
opgelost.&rdquo;</p>

<p>»Het klinkt waarlijk als deed u dit leed; maar ook voor u
zal alles ten beste keeren.&rdquo;</p>

<p>»Dat betwijfel ik,&rdquo; antwoordde de arts, »want ik zie nu duidelijk,
dat ieder mensch een instrument op zichzelf is, uit goed
of slecht hout, bruikbaar of onbruikbaar, reeds voor zijne geboorte
zoo gemaakt in een geheimzinnige werkplaats. Zeker iets,
ik weet niet hoe ik het noemen zal, speelt er rondom hem, en
naarmate dat het instrument gemaakt is, klinkt het goed of kwaad.
Gij zijt een windharp. Hoe lieflijk klinkt het, wanneer de adem
van het lot u in beweging brengt! Maar ik ben een windwijzer,
en tracht altijd juist aan te duiden uit welken hoek de wind
waait, maar daarbij knars ik, dat u en anderen de ooren er
van zeer doen. Ik ben al tevreden, wanneer het aan dezen of<span class="pagenum"><a name="Page_406" id="Page_406">[406]</a></span>
genen schipper gelukken mag, naar mijne aanwijzing het zeil
goed te richten. Maar in den grond is mij dit ook onverschillig!
Ik wil draaien zonder mij van de wijs te laten brengen; of anderen
het opmerken of niet, wat doet het er toe?&rdquo;</p>

<hr class="l3" />

<p>Toen Pentaoer met Bent-Anat en haar gevolg afscheid namen
van den jager, wien de koningsdochter rijkelijk met geschenken
had overladen, ging de zon reeds ter ruste. De getande kroon
van den Sinaï baadde in een gloed, als bestond zij enkel uit
robijnen, waarachter een brandend gedeelte van het aardrijk
lag te smeulen.</p>

<p>Den volgenden morgen brak men op voor de reis naar het
leger des konings. Abocharabos, het Amalekieten-hoofd, begeleidde
de karavaan, waartoe nu ook Warda&rsquo;s vader behoorde. Hij was
door de bewoners der oase gevangen genomen, maar op verzoek
der prinses in vrijheid gesteld. Bij het eerste halt moest Kaschta
vertellen, hoe het hem gelukt was Pentaoer in plaats van naar
de steengroeven van Chennoe naar de bergwerken van het Sinaïtisch
schiereiland te doen brengen.</p>

<p>»Ik wist,&rdquo; zoo begon de soldaat op zijne eenvoudige manier,
»door Warda, waarheen deze man gebracht moest worden, die
zijn leven voor ons, arme schepsels, in de waagschaal had gesteld;
en ik zeide tot mijzelven, dat ik hem redden moest. Maar
denken is mijne zaak niet, en ik kon nooit plannen maken. Het
zou dan ook gekomen zijn tot eene of andere daad van geweld,
die waarschijnlijk slecht ware afgeloopen, wanneer een ander mij
niet op een denkbeeld had gebracht, nog voordat Warda mij
vertelde welk gevaar Pentaoer bedreigde.</p>

<p>»De zaak heeft zich aldus toegedragen. Ik zou de mannen,
die veroordeeld waren tot den dwangarbeid in de mafkat-groeven
over den Nijl leiden, naar de plaats waar het schip in de
Nekropolis zou afvaren. Die arme schelmen mogen hunne betrekkingen
aan de haven van Thebe aan de overzijde vaarwel
zeggen. Honderdmaal heb ik dat aangezien, maar ik kon er
nooit aan wennen, ofschoon men toch anders voor zooveel onverschillig
wordt. Dat luid gejammer, dat wild gehuil is nog
het ergste niet. De ondervinding heeft mij geleerd, dat zij die
het hardst schreeuwen, zich het eerst in hun lot weten te schikken.
Maar hen grijpt de ellende het meest aan die er doodsbleek
uitzien, wier lippen wit worden, wier kin beeft alsof het
vroor, wier droge oogen strak in de ruimte staren. Er was
toen ook weer veel naarheid te zien en te hooren. Het meest
had ik te doen met een man, dien ik sedert lang kende. Hoeni
heet hij, en hij behoorde bij den tempel van Amon, waar hij opzichter<span class="pagenum"><a name="Page_407" id="Page_407">[407]</a></span>
was van hen, die den heiligen ram moeten verplegen. Ik
had hem dikwijls ontmoet, als ik de arbeiders bewaakte, die de
groote zuilenzaal moesten voltooien. Hij was bij iedereen geacht,
en vervulde onberispelijk zijn plicht. Doch eens verzuimde hij
dien. Het was juist in den nacht, gij zult het u nog herinneren,
toen de wolven in den tempel doorbraken en den ram verscheurden
en het heilige hart in de borst van den profeet Roeï
werd overgebracht. Eén moest er voor boeten, en dit trof den
ongelukkigen Hoeni, die voor zijne nalatigheid werd veroordeeld
tot dwangarbeid in de mafkat-groeven. Zijne opvolgers zullen nu
wel oppassen.</p>

<p>»Er was niemand die Hoeni uitgeleide deed. Toch wist ik
dat hij eene vrouw had en vele kinderen. Hij zag zoo bleek als
dit doek, en was een dergenen wien de smart het hart verteert.
Ik ging naar hem toe, en vroeg waarom de zijnen niet kwamen?
Hij had in zijn huis afscheid genomen, gaf hij mij ten antwoord,
want zijne kinderen mochten hem niet zien onder moordenaars
en falsarissen. Acht onverzorgde schapen waren bij de moeder
te huis, en nog kort geleden had een brand al wat zij bezaten
vernield. Er was geen kruimel in huis, om zoovele van honger
gapende monden te voeden. Dat vertelde hij mij niet zoo geregeld,
neen, het eene woord viel hem zoo na het andere uit den
mond, gelijk dadels uit een gescheurden zak. Ik moest ze stuk
voor stuk oprapen, en toen hij zag dat ik medelijden met hem
gevoelde, toen brak hij los en zeide: &sbquo;Mij kunnen ze voor mijn
part naar de goudmijnen sturen, of in stukken hakken; maar dat
mijne kinderen nu honger moeten lijden, dat.... dat!&rsquo; Daarbij
sloeg hij zich tegen het voorhoofd. &mdash; </p>

<p>»Ik ging heen om Warda vaarwel te zeggen, en op weg tot
haar herhaalde ik gedurig: &sbquo;dat, dat!&rsquo; Daarbij zag ik den man
vóor mij en die acht schapen van kinderen. Als ik rijk was,
dacht ik, zou ik dezen helpen! Ik kom bij mijn dochtertje, zij
vertelt mij van al het geld, dat de arts Nebsecht haar geschonken
had en stelt mij voor Pentaoer te redden. Daar komt ineens
de gedachte bij mij op: het geld krijgen de kinderen van
Hoeni, en hijzelf laat zich daarvoor naar Ethiopië sleepen. Ik loop
naar de haven, spreek met den man, vind hem volgaarne bereid,
geef het geld aan de vrouw, en in den nacht bij de inscheping
gelukt het mij de verwisseling te doen plaats hebben.
Pentaoer kwam bij mij op mijn schip onder den naam van den
ander, en Hoeni voer naar het zuiden onder den naam van
Pentaoer. Ik had den man niet verzwegen, dat hij niet naar
Chennoe, maar naar de goudmijnen zou worden gevoerd. Niets
valt zwaarder dan iemand te bedriegen, dien men het gemakkelijkst
bedriegen kan. Dat gebeurt dan ook zelden. Men heeft er pleizier<span class="pagenum"><a name="Page_408" id="Page_408">[408]</a></span>
in een sluwen of een sterken beet te nemen, maar wie kan
een kind of een zieke misleiden? Trouwens, Hoeni zou toen vanzelf
in een der vuurpotten van de hel zijn afgedaald, zonder te
klagen. Hij heeft dan ook vol goeden moed van mij afscheid
genomen.</p>

<p>»Het overige, en hoe wij hierheen gekomen zijn, weet gij
zelve. &mdash; In Syrië zult gij in dit jaargetijde veel van den regen
te lijden hebben. Ik ken het land, want ik heb vandaar vele krijgsgevangenen
naar Egypte gebracht. Ik ben daar vijf jaren geweest
onder de afdeeling van den grooten Mohar, den vader van den
gids Paäker.&rdquo;</p>

<p>Bent-Anat dankte den braven man. Hierop zetten Pentaoer
en Nebsecht zijn verhaal voort.</p>

<p>»Gedurende de vaart,&rdquo; zeide de arts, »was ik zeer bezorgd voor
Pentaoer, want ik zag dat hij innerlijk verkwijnde. Maar in de
woestijn kwam hij weder bij, en als wij halt hielden fluisterde
hij mij dikwijls schoone liederen in het oor, die hij op marsch
had gedicht.&rdquo;</p>

<p>»Vreemd!&rdquo; voegde Bent-Anat er bij. »Ook ik heb mij beter
gevoeld, sedert ik in de woestijn was.&rdquo;</p>

<p>»Zeg ons het versje toch eens op van de beytherân-plant&rdquo;<a name="FNanchor_318" id="FNanchor_318"></a><a href="#Footnote_318" class="fnanchor">318)</a>,
verzocht Nebsecht.</p>

<p>»Kent gij dat kruid?&rdquo; vroeg de dichter aan de prinses. »Het
groeit hier op vele plaatsen. &mdash; Daar is het! Ruik maar hoe het
geurt, wanneer men den vetten stengel op de blaadjes wrijft.
Mijn versje is zeer eenvoudig. Het viel mij in, na vele andere
liederen, waarvan gij de beste reeds kent.&rdquo;</p>

<p>»Zij prezen alle dezelfde godin,&rdquo; zeide Nebsecht lachend.</p>

<p>»Maar uw versje?&rdquo; vroeg Bent-Anat.</p>

<p>De dichter sprak zacht:</p>

<div class="centered"><div class="poem"><div class="stanza">
<span class="i0">&bdquo;Vaak zag ik &rsquo;t needrig plantje beytherân<br /></span>
<span class="i0">Rijk bloeiend in het dor woestijnzand staan;<br /></span>
<span class="i0">Geen vezeltje, geen blad dat zich onthult<br /></span>
<span class="i0">Of &rsquo;t spreidt dien zoeten geur die &rsquo;t gansch vervult,<br /></span>
<span class="i0">Hoe kan in d&rsquo;armen bodem der woestijn<br /></span>
<span class="i0">Een plant zoo rijk aan zulke gaven zijn?<br /></span>
<span class="i0">En hoe ontwaakt het lang ontslapen lied<br /></span>
<span class="i0">In &rsquo;t aaklig oord waar slechts de dood gebiedt?&rdquo;<br /></span>
</div></div></div>

<p>»Schrijft gij aan de woestijn niet toe, wat gij aan de liefde
verschuldigd zijt?&rdquo; vroeg Nefert.</p>
<p><span class="pagenum"><a name="Page_409" id="Page_409">[409]</a></span></p>
<p>»Ik heb beiden te danken. Maar ik moet bekennen, dat de
woestijn een uitnemende arts is voor eene kranke ziel. Uit de
eindelooze eentonigheid rondom ons, trekken wij ons geheel terug
in ons binnenste. De zinnen rusten; ongestoord en zonder inwerking
van buiten is het ons hier gegeven elke gedachte tot het
laatste uit te spinnen, elk gevoel na te sporen tot in zijne fijnste
ontleding. In de steden is ieder altijd maar een deel van een
groot geheel, waarvan hij afhankelijk is, waaraan hij geeft en
waarvan hij terugontvangt. De eenzame wandelaar door de woestijn
is echter geheel aan zichzelven overgelaten. Nagenoeg afgezonderd
van elken grooten kring van menschen, moet hij zich
met zijn eigen ik tevreden stellen, en daarin zoeken wat inhoud
en kleur kan geven aan zijn bestaan. Hier, waar het tegenwoordige
bescheiden op den achtergrond treedt, vindt ook de
denkende geest, die zich gaarne in het oneindige verliest, geene
grenzen.&rdquo;</p>

<p>»Ja, in de woestijn kan men goed denken,&rdquo; bevestigde Nebsecht.
»Hier is mij duidelijk geworden, wat ik in Egypte slechts
vermoedde.&rdquo;</p>

<p>»En dat is?&rdquo; vroeg Pentaoer.</p>

<p>»Vooreerst,&rdquo; antwoordde de arts, »dat ik en wij allen inderdaad
niets goeds weten. Vervolgens, dat de ezel de roos wel mag
liefhebben, maar de roos niet den ezel. Het derde moet ik voor
mij zelven houden, want dat is juist mijn geheim, en ofschoon
het ook alle menschen aangaat, niemand bekommert zich daarom.
Ceremoniemeester, hoe komt dat toch? Gij weet precies hoe diep
de menschen zich naar hun stand voor de prinses te buigen
hebben, en gij vermoedt niet hoe zoo&rsquo;n ruggegraat is samengesteld!&rdquo;</p>

<p>»Wat zou mij dat ook geven?&rdquo; antwoordde de andere met
eene wedervraag. »Ik heb alleen op het uitwendige te letten,
terwijl gij zeker dag en nacht het inwendige beschouwt. Anders
zou uw haar wel gladder en uw kleed minder morsig zijn.&rdquo;</p>

<hr class="l3" />

<p>Het reisgezelschap kwam zonder buitengewone wederwaardigheden
bij de oude stad der Chetieten, Hebron, nam daar afscheid
van Abocharabos en de zijnen, en trok nu verder naar het noorden,
onder het zeker geleide van Egyptische troepen.</p>

<p>Hier nam Pentaoer van de prinses afscheid, en Bent-Anat
zeide hem zonder eene klacht vaarwel. Warda&rsquo;s vader, die in den
dienst van den ouderen Mohar alle wegen en paden in Syrië<span class="pagenum"><a name="Page_410" id="Page_410">[410]</a></span>
nauwkeurig had leeren kennen, begeleidde den dichter, terwijl
de arts Nebsecht bij de vrouwen terugbleef. Hun goed gesternte
scheen met het vertrek van Pentaoer te zijn ondergegaan, want
in het Samaritaansch gebergte vielen hevige regens, die de wegen
bijna onbruikbaar maakten, de tenten doornat deden worden en
hen dikwijls dwongen tot een minder wenschelijk oponthoud.
In Megiddo<a name="FNanchor_319" id="FNanchor_319"></a><a href="#Footnote_319" class="fnanchor">319)</a> werden zij door den bevelhebber der Egyptische
bezetting met hooge eer ontvangen, en zij waren gedwongen
hier langer te vertoeven, want Nefert, die met bijzonderen ijver
tot spoed had aangedrongen, was ziek geworden, en de arts
Nebsecht moest haar verbieden in dit jaargetijde verder te
reizen.</p>

<p>Warda werd bleek en stiller. Bent-Anat zag met bezorgdheid
van dag tot dag het teeder rood van de wangen van hare schoone
lieveling verdwijnen; wanneer zij echter vroeg wat er aan scheelde,
kreeg zij een ontwijkend antwoord. Het meisje had geene enkele
maal in tegenwoordigheid der prinses Rameri&rsquo;s naam genoemd,
en ook haar kleinood niet getoond. Zij toch meende dat alles wat
er tusschen haar en den prins was voorgevallen een geheim was,
dat haar niet alleen toebehoorde. Er was ook nog iets anders
dat haar den mond sloot. Zij was met hartstochtelijke liefde
aan Bent-Anat gehecht, en zij beeldde zich in dat de prinses, als
zij haar alles vertelde, haar broeder zou berispen of ten minste
om hare neiging lachen zou als over een kinderspel. Als dat eens
gebeurde, begreep zij de zuster van Rameri niet langer te kunnen
lief hebben.</p>

<p>Reeds bij het eerste grensstation was een bode te paard naar
het leger des konings gezonden, met de vraag welken weg de
prinses en haar geleide van Megiddo zouden moeten inslaan.
Deze keerde nu met een korten en beslissenden, maar teederen
brief terug, door den pharao met eigene hand geschreven, waarin
hij zijne dochter beval Megiddo, de veilige voorraadschuur van
het leger, de goed versterkte plaats, die door een groot garnizoen
werd verdedigd en de toegangen tot het noorden en midden
van Palestina van de zeezijde beheerschte, niet te verlaten. Meer
dan een veldslag, schreef hij, zou er thans moeten geleverd
worden, en zij wist dat de Egyptenaars hunne vrouwen en
dochters van krijgstochten uitsloten, om haar des te zekerder
te bewaren voor den vrede, als het heerlijkst loon na den zege.</p>
<p><span class="pagenum"><a name="Page_411" id="Page_411">[411]</a></span></p>
<p>Terwijl de vrouwen te Megiddo toefden, trok Pentaoer met
Kaschta en eene kleine bereden bende, die de bevelhebber van
Hebron hem had medegegeven, verder naar het noorden. Hijzelf
zat deftig te paard, hoewel het op deze reis de eerste keer was
dat hij er een besteeg. Het was alsof de rijkunst hem was aangeboren.
Zoodra hij van de andere ruiters de handgrepen had
afgezien, en hij zich vertrouwd had gemaakt met de natuur
van het paard, was het zijn hoogste genot een vurig ros te
temmen en te berijden. Hij had zijn priesterkleed in Egypte gelaten.
Hier droeg hij een wapenrok, een zwaard en een strijdbijl,
als een volmaakt krijgsman, en de volle baard, die zich gedurende
zijne gevangenschap had ontwikkeld, hing nu neder op
zijne borst.</p>

<p>Warda&rsquo;s vader zag hem dikwijls verwonderd aan en zeide
dan: »Men zou haast denken dat de Osiris geworden Mohar,
met wien ik meer dan eens langs dezen weg ben getrokken,
uit de dooden is opgestaan. Evenals gij zag hij er uit en sprak
hij, evenzoo riep hij de manschappen toe, zóo zat hij te paard
en hield hij de teugels, als de weg al te slecht was voor zijn
wagen&rdquo;<a name="FNanchor_320" id="FNanchor_320"></a><a href="#Footnote_320" class="fnanchor">320)</a>.</p>

<p>Geen van alle lieden, die Pentaoer onder zijn bevel had, was
hem meer dan een huurling, behalve de roodbaard. Daarom reed
hij den trein het liefst vooruit, altijd denkende aan hetgeen achter
hem lag, zelden aan hetgeen hem wachtte, en in den regel alles,
wat zich op den weg aan hem voordeed, met een geopend oog
waarnemende.</p>

<p>Weldra had hij den Libanon bereikt. Tusschen dit gebergte
en den Antilibanon voert een weg door Coele-Sirië<a name="FNanchor_321" id="FNanchor_321"></a><a href="#Footnote_321" class="fnanchor">321)</a>. Hij verblijdde
zich met eigene oogen de met heldere sneeuw bedekte,
wijd en zijd in den omtrek schitterende bergtoppen te zien,
waarvan de krijgslieden zoo gaarne vertelden. Het land tusschen
beide hooge bergketenen was vruchtbaar en rijk gezegend. Ruischende
stortbeken en wilde stroomen spoedden zich van beide
berghellingen naar het dal. Pentaoer kwam langs dezen weg vele
dorpen en steden voorbij, maar de meesten hadden door den krijg
geleden. De trekossen der boeren, de kudden der herders waren
weggedreven, en wanneer een wijngaardenier, die zijn wijnstok
opbond, den naderenden hoefslag vernam, dan vluchtte hij in de
bergkloven en bosschen.</p>

<p><span class="pagenum"><a name="Page_412" id="Page_412">[412]</a></span></p>

<p>Overal vertoonden zich de sporen van ploeg en spade, maar
thans lagen de meeste velden braak, want de jongere boeren
stonden onder de wapenen. Tuinen en weiden waren door de
soldaten vertreden, huizen en hutten uitgeplunderd, vernield of
verbrand. Alles droeg de sporen van den verwoestenden krijg,
alleen de eiken- en cederwouden verhieven zich trotsch en ongedeerd
langs de hellingen der bergen. Men zag er geheele bosschen
van platanen en Sint-Jansbrood-boomen, en in de engten
en spleten van het weinig ontwikkelde kalkgebergte, dat het
vruchtbare laagland begrensde, wies altijd groenend struikgewas.</p>

<p>In dit jaargetijde was er geen gebrek aan water en zag alles
er even frisch en saprijk uit. Pentaoer vergeleek dit land daarom
met Egypte, en merkte op hoe hier andere krachten werkzaam
waren, die dezelfde uitwerkingen hadden. Hij dacht aan den morgen
op den Sinaï, en zeide weder tot zichzelven: »Hier werken andere
dan onze goden, en de oude meesters hadden geen onrecht, die de
vreemdelingen voor goddeloozen scholden, en de oningewijden, voor
wie het geheim van den Eenen verborgen bleef, waarschuwden,
om toch het vaderland niet te verlaten.&rdquo;</p>

<p>Hoe meer hij de legerplaats des konings naderde, des te levendiger
hield hij zich in zijne verbeelding met Bent-Anat bezig, des
te sneller sloeg van tijd tot tijd zijn hart, wanneer hij dacht aan
de ure, waarop hij den koning zou ontmoeten. Over het geheel
was hij vol blijmoedig vertrouwen, dat hijzelf dwaas moest noemen,
maar waartegen hij niet in staat was zich te verzetten.</p>

<p>Ameni had hem dikwijls berispt over zijne al te groote bescheidenheid
en zijn gebrek aan eerzucht, wanneer hij zich gaarne bij
anderen achterstelde. Dat herinnerde hij zich nu, en hij moest er
om lachen. Want hij begreep zichzelven hoe langer hoe minder.
Niettegenstaande hij zich honderdmaal herhaalde, dat hij van lage
afkomst was, een arme en verbannen priester, toch kon hij de
overtuiging maar niet onderdrukken, dat hij zeker recht bezat om
Bent-Anat tot zijne vrouw te vragen.</p>

<p>En wanneer nu de koning hem eens zijne dochter weigerde, en
hem deze stoutmoedigheid met zijn leven liet betalen? &mdash; Maar
hij wist dat hij onder den moordbijl geen wenkbrauw zou vertrekken;
dat hij zelfs gelukkig zou sterven. Want wat Bent-Anat
hem geschonken had, dat bezat hij; dat kon geen god hem ontnemen.</p>

<div class="footnotes">

<div class="footnote">
<p><a name="Footnote_314" id="Footnote_314"></a><a href="#FNanchor_314"><span class="label">314)</span></a> De tegenwoordige heuvel Meharret, met de ruïne der kerk van het
bisdom Pharan.</p>
</div>

<div class="footnote">
<p><a name="Footnote_315" id="Footnote_315"></a><a href="#FNanchor_315"><span class="label">315)</span></a> Deze naam is echt, want volgens Procopius schonk de hoofdman der
Saracenen Abocharabos, het palmbosch midden op het schiereiland van den
Sinaï aan Justinianus. De handschriften hebben Abocharagos; dit werd
echter, ongetwijfeld met recht, door Tuch in Abocharabos veranderd.</p>
</div>

<div class="footnote">
<p><a name="Footnote_316" id="Footnote_316"></a><a href="#FNanchor_316"><span class="label">316)</span></a> Doesares of Dysares, Grieksche vorm van de Nabatheïsche godheid
Dhû-l-shará, den god van den berg Seïr, door de Grieksche schrijvers
met Dionysos vergeleken. Zie boven bl. <a href="#Page_394">388</a>. <span class="vert">Vert.</span><br /></p>
</div>

<div class="footnote">
<p><a name="Footnote_317" id="Footnote_317"></a><a href="#FNanchor_317"><span class="label">317)</span></a> De Semitische naam voor Egypte.</p>
</div>

<div class="footnote">
<p><a name="Footnote_318" id="Footnote_318"></a><a href="#FNanchor_318"><span class="label">318)</span></a> De bussaran- of bederan- of beytherân-struik (Cantolina fragrantissima
Forsk) is een aromatisch kruid der woestijn, dat in groote menigte voorkomt,
zoodat het soms den bodem als thijm bedekt. Zie Ebers, <cite>Durch
Gosen</cite> u.s.w., S. 129, 206, 224. <span class="vert">Vert.</span><br /></p>
</div>

<div class="footnote">
<p><a name="Footnote_319" id="Footnote_319"></a><a href="#FNanchor_319"><span class="label">319)</span></a> Egyptisch Maketha. Eene stad in Palestina, die herhaaldelijk op de
monumenten voorkomt. Zij had reeds lang voor hare vernieuwing door
Salomo (I Koningen IX, 15) eene belangrijke strategische beteekenis. De
groote veroveraars onder de 18e dynastie (16e eeuw v. Chr.) moesten haar
reeds belegeren en innemen.</p>
</div>

<div class="footnote">
<p><a name="Footnote_320" id="Footnote_320"></a><a href="#FNanchor_320"><span class="label">320)</span></a> De Mohars bedienden zich op reis van wagens. Dit blijkt duidelijk uit
den papyrus-Anastasi I, waarin de bezwaren levendig geschilderd worden,
die het beroep van een door Syrië reizenden Mohar medebrachten.</p>
</div>

<div class="footnote">
<p><a name="Footnote_321" id="Footnote_321"></a><a href="#FNanchor_321"><span class="label">321)</span></a> Koile Syria, het holle Syrië. <span class="vert">Vert.</span><br /></p>
</div></div>

<hr class="l1" />

<p><span class="pagenum"><a name="Page_413" id="Page_413">[413]</a></span></p>


<h3><a name="III_07" id="III_07"></a>ZEVENDE HOOFDSTUK.</h3>

<hr class="l4" />

<p>Pentaoer had zich met zijne ruiters enkele malen te verdedigen
tegen vijandige bergbewoners, die plotseling uit de wouden te
voorschijn kwamen en hen op het lijf vielen. Toen zij nog maar
een paar dagreizen van hun doel verwijderd waren, geraakten zij
in een bloedigen kamp met eene bende vijandelijke stroopers, die
tot eene grootere legerafdeeling scheen te behooren.</p>

<p>Kaschta, die toonde dat hij hoe langer hoe meer met alle wegen
bekend was, naarmate men dichter bij Kadesch<a name="FNanchor_322" id="FNanchor_322"></a><a href="#Footnote_322" class="fnanchor">322)</a> kwam, ging
op verkenning uit. Hij keerde niet zonder bezorgdheid terug, daar
hij groote scharen van Cheta had gezien op den weg, dien zij
moesten doortrekken.</p>

<p>Hoe kwamen die vijanden hier in den rug van de Egyptische
hoofdmacht? Zou Ramses een nederlaag hebben geleden? Gisteren
hadden zij nog Egyptische soldaten ontmoet, die hun mededeelden,
dat de koning in zijn legerplaats was en zich voorbereidde tot
een grooten slag. Deze beslissende slag kon toch sedert nog niet
geleverd zijn, en geen enkel vluchteling van het Egyptische leger
was hun te gemoet gekomen.</p>
<p><span class="pagenum"><a name="Page_414" id="Page_414">[414]</a></span></p>
<p>»Als wij nog maar twee uren door kunnen rijden, zonder
aangevallen te worden,&rdquo; zeide Warda&rsquo;s vader, »dan weet ik wel
raad. Daar ginds is eene bergkloof, en vandaar uit liep vroeger
een pad over hoogten en laagten naar de vlakte van Kadesch.
Niemand kende dat pad, behalve de Mohar en zijne meest vertrouwde
dienaars. Halverwege ligt een verborgen hol, waarin wij
ons menigmaal dagen lang ophielden. De Cheta geloofden, dat
mijn heer tooverkracht bezat en zich onzichtbaar kon maken,
want wanneer zij op de loer lagen bij onze tochten langs dezen
weg, waren wij plotseling verdwenen, zeker niet in de wolken,
maar in het hol, dat de Mohar zijn Toeat<a name="FNanchor_323" id="FNanchor_323"></a><a href="#Footnote_323" class="fnanchor">323)</a> noemde. Ziet gij niet
tegen het klimmen op, en wilt gij u getroosten eenige uren het
paard aan den teugel achter u te leiden, dan wijs ik u den weg,
en kunnen wij morgen avond in het leger zijn.&rdquo;</p>

<p>Pentaoer liet nu den roodbaard den trein vooruit rijden. Zonder
op vijanden te stuiten, kwamen zij aan den kloof tusschen de
bergen, waardoor eene diepe beek zich in het dal stortte. Kaschta
sprong van zijn paard, en die hem volgden deden desgelijks. Nadat
de paarden in het water waren getrokken, wischte hij zorgvuldig
het spoor der hoeven uit tot aan den heerweg. Vervolgens ging
het een halfuur stijgende tegen het water in. Eindelijk bleef hij
voor een dicht oleander-boschje staan, zocht nauwkeurig naar het
pad en baande zich gemakkelijk een weg door het geboomte, toen
hij het gevonden had. Zij die hem vergezelden en vooral de paarden,
die met inspanning moesten klauteren, volgden hem niet
zonder moeite.</p>

<p>Zij kwamen vervolgens in een woud van hemelhooge ceders.
Nu eens moesten zij tusschen rotsblokken doorworstelen, dan
weder bestond het pad enkel uit gladde rolsteenen, die aan de
hoeven der paarden geringen weerstand boden. Het ging berg op,
berg af. Soms moesten zij door dicht struikgewas heen, of kleine
beken over, die door den winterregen zeer gezwollen waren. De
weg werd hoe langer hoe moeielijker, want het begon donker te
worden. Wolken bedekten den hemel en er vielen zware regendruppels.</p>

<p>»Spoedt u mannen, en blijft dicht bij mij!&rdquo; zeide Kaschta.
»Nog een half uur, en dan zijn wij op het droge, als ik ten
minste het pad niet bijster raak.&rdquo;</p>

<p>Daar viel een paard neer. De ruiter die er bij liep richtte
het met moeite op. Het begon harder te regenen, de nacht
werd donkerder, en de roodbaard bleef meer dan eens staan,
om met de handen het pad te zoeken. Tweemaal meende hij het<span class="pagenum"><a name="Page_415" id="Page_415">[415]</a></span>
verloren te hebben, maar hij gaf zich geen rust, voordat hij het
oude spoor weder ontdekt had. Eindelijk bleef hij staan en riep
Pentaoer bij zich.</p>

<p>»Hier moet het hol zijn,&rdquo; zeide hij. »Houdt u vlak achter mij. &mdash; Het
is mogelijk dat wij hier lieden vinden van den gids Paäker.
Toen zijn vader leefde, was hier altijd spijsvoorraad en een vuurboor. &mdash; Ziet
gij mij? Houd u aan mijn kleed vast en buk, tot
ik u toeroep dat gij u weder kunt oprichten. Houd ook uw bijl
gereed. &rsquo;t Zou kunnen zijn dat zich thans Cheta of roofdieren hier
genesteld hadden. &mdash; Mannen, wacht hier op ons! Zoo aanstonds
roepen wij u, om mede binnen te komen.&rdquo;</p>

<p>Pentaoer drong achter zijn gids door de natte struiken voort,
kroop met hem door een lagen gang, en bleef eindelijk met hem
op een rotsplateau staan.</p>

<p>»Wees toch voorzichtig,&rdquo; zeide Kaschta, »houd linksaf; aan
de rechterzijde is een diepe afgrond. &mdash; Ik riek rook. &mdash; De hand
aan de bijl! Er moeten menschen in het hol zijn. Wacht een
oogenblik! Ik zal ook de manschappen hierheen brengen.&rdquo;</p>

<p>De roodbaard ging terug, en Pentaoer luisterde in de richting,
uit welke de rook tot hem scheen te komen. Hij meende nu eene
smalle lichtstreep te bespeuren; duidelijk hoorde hij ook eerst
klagen, daarna schelden. Al tastende ging hij een weinig vooruit,
terwijl hij zich aan den rotswand hield, die zich aan zijne linkerzijde
verhief. Het licht werd al helderder en scheen wel door de
spleet van eene deur te komen.</p>

<p>De soldaat was weder bij Pentaoer gekomen. Beiden luisterden
en de laatste fluisterde zijn gids in het oor: »Zij spreken Egyptisch;
ik heb enkele woorden verstaan.&rdquo;</p>

<p>»Des te beter,&rdquo; antwoordde de soldaat. »Paäker of zijne lieden
zullen dan daarbinnen zijn. De deur is er nog, maar zij is gesloten.
Wanneer men met vier harde en drie zachte slagen aanklopt,
zal men opendoen. &mdash; Kunt gij wat verstaan?&rdquo;</p>

<p>»Een smeekt, dat men hem bevrijden zal,&rdquo; antwoordde Pentaoer,
»en scheldt daarbij op een verrader. De ander heeft eene ruwe
stem, en zegt dat hij zijn meester gehoorzamen moet. Nu kermt
hij, die zooeven sprak, hoort gij wel? Thans bezweert hij den
ander bij de ziel zijns vaders, zijn boeien los te maken. Hoe vertwijfelend
klinkt zijne stem. &mdash; Klop aan, Kaschta, ik geloof dat
wij juist ter rechter tijd komen! Klop aan, zeg ik u!&rdquo;</p>

<p>De roodbaard klopte eerst vier maal en daarna driemaal. Uit het
hol klonk een kreet. Men hoorde hoe een zware verroeste grendel
werd teruggeschoven. De ruw getimmerde deur ging open, en eene
rauwe stem vroeg: »Zijt gij het, Paäker?&rdquo;</p>

<p>»Neen,&rdquo; antwoordde de roodbaard. »Ik ben Kaschta. Kent ge
mij niet meer, Noebi?&rdquo;</p>

<p><span class="pagenum"><a name="Page_416" id="Page_416">[416]</a></span></p>

<p>De man die alzoo werd aangesproken, de ons bekende Ethiopische
slaaf van den gids, ging achteruit en vroeg: »Leeft gij nog? Wat
brengt gij?&rdquo;</p>

<p>»Deze man zal het u zeggen,&rdquo; antwoordde Kaschta, en ging
achteruit, om Pentaoer vooruit te laten komen.</p>

<p>De dichter trad op den zwarte toe. Het licht van het vuur, dat
in het hol brandde, scheen hem met vollen gloed in het aangezicht.
De oude slaaf staarde hem aan, en week onder allerlei teekenen
van ontzetting terug. Hij wierp zich ter aarde, huilde luid als een
hond, wien zijn booze meester een schop tegen het lijf geeft en
riep uit: »Hij heeft het bevolen, geest van den Mohar, hij heeft
het bevolen!&rdquo;</p>

<p>Pentaoer stond als aan den grond genageld, en was niet in
staat een woord te spreken. Want van het vuur kroop een jongeling,
aan handen en voeten gebonden, naar hem toe, en riep met
diep ontzag, maar toch met eene teederheid, die den dichter diep
ontroerde: »Red mij, ziel van den Mohar, red mij, vader!&rdquo;</p>

<p>Toen verhief de dichter zijne stem en zeide: »Ik ben geen
geest van den afgestorvene, maar de priester Pentaoer. En ik
herken u, jongeling! Gij zijt Horus, Paäkers broeder, die met mij
in het Seti-huis werd opgevoed.&rdquo;</p>

<p>De gevangene naderde hem bevende, zag hem scherp aan en
riep: &bdquo;Wie gij ook zijn moogt, gij gelijkt mijn vader in gedaante
en stem. Maak mijne banden los en red mij, want een schrikkelijk,
een ongehoord en vloekwaardig verraad bedreigt ons, den koning
en allen.&rdquo;</p>

<p>Pentaoer trok zijn zwaard en sneed de lederen riemen los,
waarmede de handen en de voeten van den jongeling waren
omwonden.</p>

<p>Wederom vrij ademhalende, en de goden overluid dankende,
rekte de verloste zijne bevrijde ledematen, en zeide: »Als gij
Egypte liefhebt en den koning zijt toegedaan, volg mij dan. Misschien
is het nog tijd het vreeselijk plan te verhinderen, het verraad
te verijdelen.&rdquo;</p>

<p>»De nacht is duister,&rdquo; zeide de soldaat, »en de weg naar het
dal gevaarlijk.&rdquo;</p>

<p>»Al moest het ons het leven kosten, gij moet mij volgen!&rdquo;
riep de jongeling, greep Pentaoers hand, en nam hem mede naar
buiten.</p>

<p>De Ethiopische slaaf trachtte, nu hij overtuigd was dat Pentaoer
niet de geest van zijn gestorven meester was, maar de priester
van het Seti-huis, dien hij voor de hut van den Paraschiet had
zien worstelen, langs Paäkers broeder heen te sluipen. Doch
Horus bemerkte het, greep hem in zijn wollig haar en hield
hem vast.</p>

<p><span class="pagenum"><a name="Page_417" id="Page_417">[417]</a></span></p>

<p>De slaaf begon weder luid te huilen en riep klagend: »Als gij
ontkomt, zal Paäker mij dooden! Dat heeft hij gezworen.&rdquo;</p>

<p>»Wacht!&rdquo; riep de jongeling. Hij sleepte den slaaf met zich
voort, wierp hem in het hol terug en sloot de deur met een
zwaren balk, die voor dit doel op den grond lag.</p>

<p>Nadat de manschappen den lagen rotsgang weder doorgekropen
en buiten gekomen waren, woei een hevige wind hun in het
aangezicht. »Zie hoe de wolken jagen,&rdquo; zeide Horus, »weldra zal
een storm ze verstrooien. &mdash; Laat nu paarden brengen, Pentaoer,
want wij hebben geen oogenblik te verliezen.&rdquo;</p>

<p>De dichter beval Kaschta, dat hij de manschappen zou doen
opbreken, maar deze zeide: »De ruiters zoowel als de paarden
zijn uitgeput, en in de duisternis kan men slechts langzaam
vooruitkomen. Geef éen uur rust, voor de paarden om gevoerd
te worden en voor de mannen om zich wat te versterken en
te warmen. Tegen dien tijd gaat ook de maan op, en met
frissche beesten halen wij op een helderen weg het verlorene
driedubbel in.&rdquo;</p>

<p>»De man heeft gelijk,&rdquo; zeide Horus, en voerde Kaschta naar
een hol, waarin gerst en dadels voor de paarden, en eenige zakken
vol wijn werden bewaard.</p>

<p>Weldra brandde er een helder vuur, en terwijl eenige lieden
voor de paarden zorgden en anderen een warm maal kookten,
liepen Horus en Pentaoer ongeduldig op en neder.</p>

<p>»Waart gij sedert lang gebonden, toen wij kwamen?&rdquo; vroeg
de dichter.</p>

<p>»Gisteren is mijn broeder mij op het lijf gevallen,&rdquo; antwoordde
Horus. »Hij is ons onbereikbaar ver vooruit. Wanneer hij zich
naar de Cheta begeeft, en wij niet vóor het aanbreken van den
dag in het Egyptische leger komen, dan is alles verloren.&rdquo;</p>

<p>»Denkt Paäker werkelijk aan verraad?&rdquo;</p>

<p>»Aan verraad, zwart verraad!&rdquo; riep de jongeling. »O mijn
Osirische vader.&rdquo;</p>

<p>»Vertrouw mij,&rdquo; zeide Pentaoer, bijna op smeekenden toon,
terwijl hij den jongeling naderde, die bitter klagende, zijn aangezicht
met de handen bedekte. »Wat voert Paäker toch in het
schild? Hoe is uw broeder uw vijand geworden?&rdquo;</p>

<p>»Hij is de oudste van ons beiden,&rdquo; zeide Horus met bevende
stem. »Toen onze vader stierf, was ik eerst sedert kort uit het
Seti-huis ontslagen. Met zijne laatste woorden vermaande hij mij
dat ik Paäker als hoofd van ons huis zou eerbiedigen. Hij is
heerschzuchtig en ruw. Hij kan niet dulden dat een ander een
wil heeft, die van den zijnen verschilt. Ik verdroeg alles en was
hem gehoorzaam, dikwijls tegen mijne betere overtuiging. Twee
jaren bleef ik bij hem; toen ging ik naar Thebe en nam daar<span class="pagenum"><a name="Page_418" id="Page_418">[418]</a></span>
eene vrouw, die nu met mijn kind bij mijne moeder woont. Voor
zestien maanden ben ik naar Syrië teruggekeerd, en wij trokken
weder te zamen door het land. Maar nu kon ik niet langer een
gedwee werktuig zijn van mijn broeder, want ik was trotscher
geworden. De vader van mijn kind, dacht ik, mag geen knecht
zijn, ook niet van zijn broeder. Wij doorleefden te zamen kwade
uren. Maar het leven werd mij bijna ondragelijk, toen Paäker,
na geruimen tijd in Thebe te hebben doorgebracht, voor acht
weken terugkeerde, prikkelbaarder en wilder dan ooit te voren.
Hij werd te meer verbitterd, toen de koning hem te kennen gaf,
dat mijne berichten hem beter bevielen dan de zijne. Van mijne
kindsheid ben ik teergevoelig geweest. Zij zeiden allen dat ik
mijne moeder geleek. Maar wat Paäker mij lijden liet met
woord en daad, dat is... dat vermag...&rdquo;</p>

<p>De stem begaf den spreker, en Pentaoer gevoelde hoe diep hij
leed, toen hij voortging: »Wat mijn broeder in Egypte overkomen
is, weet ik niet. Hij is zeer gesloten en schijnt, noch onder
vreugde, noch onder smart, behoefte aan deelneming te gevoelen.
Maar uit los daarheen geworpen woorden, kwam ik te
weten, dat hij niet slechts den wagenmenner Mena, die hem
onrecht gedaan moet hebben, doodelijk haat, maar dat hij ook
verbolgen is op den koning. Ik meende hem te moeten waarschuwen,
doch maar eens; want als men hem weerstreeft, kent
zijn toorn geen grenzen. En hij is toch mijn oudste broeder.</p>

<p>»Sedert eenige dagen wordt in het leger een beslissende slag
voorbereid, en wij werden gelast de sterkte en de positie van het
vijandelijke leger te verkennen. De koning had mij, niet hem
opgedragen het bericht op te stellen. Gisteren vroeg was ik met
mijn rapport en de teekening gereed. Toen zeide mijn broeder,
dat hij een en ander naar het leger zou brengen, terwijl ik hier
moest wachten. Ik weigerde dit, daar de koning niet van hem
maar van mij het rapport had verlangd. Hierop begon hij te
razen als een waanzinnige, wierp mij voor de voeten, dat ik
mij zijne afwezigheid ten nutte had gemaakt, om mij in des
konings gunst te dringen, en eischte gehoorzaamheid als hoofd
van onzen stam en in naam van onzen vader.</p>

<p>»Ik zat besluiteloos neder, toen hij het hol verliet om de paarden
op te halen. Daar viel mijn oog op eenige zaken, die de
oude Ethiopiër van mijn vader bij elkander bond, om er het
lastpaard mede te beladen. Er was eene schriftrol bij, die ik voor
de mijne hield. Ik zag haar in, maar &mdash; wat moest ik vinden!
Met levensgevaar had ik tot het midden in de legerplaats der Cheta
weten door te sluipen en bevonden, dat zij de kern van hun
leger samentrokken in een door bergen gedekt dwarsdal van den
Orontes, ten noord-oosten van Kadesch; doch in de rol stond, met<span class="pagenum"><a name="Page_419" id="Page_419">[419]</a></span>
Paäker&rsquo;s eigene hand geschreven, dat dit dal vrij was, en de weg
er door heen breed en zeer geschikt voor &rsquo;s konings strijdwagens.
Ook andere opgaven waren vervalscht, en toen ik verder zijne
zaken doorsnuffelde, vond ik tusschen pijlen in zijn koker, waarop
de woorden &sbquo;Dood aan Mena!&rsquo; te lezen stonden, een ander rolletje.
Ik grijp het er uit en ik verstijfde, toen ik zag aan wien
het gericht was.&rdquo;</p>

<p>»Aan den koning der Cheta?&rdquo; vroeg Pentaoer ontroerd.</p>

<p>»Aan den overste van zijne dienaars, Titoere&rdquo;<a name="FNanchor_324" id="FNanchor_324"></a><a href="#Footnote_324" class="fnanchor">324)</a>, ging Horus
voort. »Beide rollen hield ik in mijne hand, toen Paäker het hol
weder binnenkwam. Verrader! riep ik hem toe. Doch hij wierp
mij snel en handig den strik, waarmede hij de paarden had opgevangen,
om den hals, en toen ik half verwurgd ineenzeeg, bond
hij mij met hulp van den zwarte, die hem gehoorzaamt als een
hond. Hij liet den slaaf achter om mij te bewaken, stak de rollen
bij zich en vlood heen. &mdash; Maar zie, daar vertoonen zich de
sterren en weldra zal de maan opgaan.&rdquo;</p>

<p>»Op, mannen!&rdquo; riep Pentaoer. »De drie beste paarden voor
Horus, mij en Kaschta! Gij overigen blijft hier achter!&rdquo;</p>

<p>Toen de roodbaard de rossen voorbracht, kwam de maan juist
achter de wolken te voorschijn, en een uur later bereikte het
drietal de vlakte. Hier sprongen zij op hunne rossen en joegen
in gestrekten galop naar het meer van Kadesch, dat zij bij het
opgaan der zon reeds in de verte grauwachtig zagen schemeren.
Al nader en nader komende, bemerkten zij aan den boomloozen
westelijken oever zwarte massa&rsquo;s, die zich heen en weer bewogen.
Stofwolken verhieven zich en bliksemende lichtstralen schoten
op, alsof een spiegel het zonneschijnsel weerkaatste.</p>

<p>»De slag heeft reeds een aanvang genomen,&rdquo; riep Horus, en
wierp zich hijgend over den hals van zijn paard.</p>

<p>»Maar alles is nog niet verloren,&rdquo; zeide de dichter, en zette
zijn paard aan, opdat het dier zijne uiterste krachten mocht inspannen.
De andere twee volgden hem, maar eerst zeeg Kaschta&rsquo;s
paard van vermoeienis neer, daarna ook dat van Horus.</p>

<p>»Van den linkervleugel kan nog redding komen,&rdquo; riep Paäker&rsquo;s
broeder. »Ik weet waar die te vinden is en loop er te voet heen.
Gij zult den koning gemakkelijk vinden, wanneer gij den stroom
volgt tot aan de steenen brug. In het dwarsdal, duizend schreden
verder, ten noordwesten van de vesting, zal het leger uit hinderlagen
overvallen worden. Tracht er door te komen en Ramses te
waarschuwen. Het wachtwoord der Egyptenaars is de naam van<span class="pagenum"><a name="Page_420" id="Page_420">[420]</a></span>
Ramses&rsquo; lievelingsdochter, Bent-Anat. Maar al hadt gij ook adelaarswieken
en kwaamt gij nog ter rechter tijd bij hem, zij zullen
hem toch overweldigen, wanneer het niet gelukt met den
linkervleugel den vijand in den rug te vallen.&rdquo;</p>

<p>Pentaoer joeg weder voort, maar eerlang bezweek ook zijn
paard. Toen begon hij uit al zijn macht te loopen, steeds het
wachtwoord &sbquo;Bent-Anat&rsquo; roepende, waarvan het geluid zijne kracht
scheen te verdubbelen, tot hem een vijandelijke bode te paard
tegenkwam. Hij sloeg den man er af, sprong in zijne plaats op
het paard en vloog naar de kampplaats, alsof hij ter bruiloft ging.</p>

<div class="footnotes">

<div class="footnote">
<p><a name="Footnote_322" id="Footnote_322"></a><a href="#FNanchor_322"><span class="label">322)</span></a> De hoofdstad van den koning der Cheta, dat is van de Arameërs, om
wie zich het verbond van alle volken van westelijk Azië geschaard had. Er
waren meer plaatsen, die den naam van Kadesch droegen. Al heeft het
Kadesch, dat de legers van Thotmes III dikwijls tegenhield, ook zuidelijker
gelegen, zoo lag toch de Chetiten-stad Kadesch, waarbij Ramses II zulk
een zwaren strijd te strijden had, in elk geval aan den Orontes. Want de
in twee armen verdeelde stroom, die deze vesting bespoelt, bijv. op het
tafereel, waarin zij voorkomt op een der pylonen van het Ramsesseum, heet
Aroentha. Ook in het zoogenaamde epos van Pentaoer wordt gezegd, dat de
grootste slag bij Kadesch aan den oever van den Orontes geleverd is. De
naam der stad bleef behouden, en wel in het meer dat drie uren ten
noorden van Riblat is gelegen.</p>
</div>

<div class="footnote">
<p><a name="Footnote_323" id="Footnote_323"></a><a href="#FNanchor_323"><span class="label">323)</span></a> De diepte. De onderwereld der Egyptenaren.</p>
</div>

<div class="footnote">
<p><a name="Footnote_324" id="Footnote_324"></a><a href="#FNanchor_324"><span class="label">324)</span></a> Hij wordt, op de afbeeldingen van den slag op pylonen van het
Ramesseum, onder de Cheta genoemd.</p>
</div></div>

<hr class="l1" />

<p><span class="pagenum"><a name="Page_421" id="Page_421">[421]</a></span></p>


<h3><a name="III_08" id="III_08"></a>ACHTSTE HOOFDSTUK.</h3>

<hr class="l4" />

<p>Terwijl onze vrienden dit nachtelijk avontuur hadden, was alles
in de koninklijke legerplaats druk in de weer. Vóor zonsopgang
zouden de troepen opmarcheeren tot den veldslag, die reeds zoo
lang was voorbereid.</p>

<p>Paäker had den koning met eigene hand zijn verkenningsrapport
overhandigd. Nadat er krijgsraad was gehouden, werd
aan elke troepenafdeeling voorgeschreven, in welke richting zij
het eerst moest optrekken.</p>

<p>Het korps, dat den naam droeg van den zonnegod Ra, rukte
uit het zuiden op over Schabatoen<a name="FNanchor_325" id="FNanchor_325"></a><a href="#Footnote_325" class="fnanchor">325)</a>, ten einde de oostzijde van
het meer om te trekken en den vijand in de flank te vallen.
Het korps van Seth, waartoe de soldaten uit Neder-Egypte behoorden,<span class="pagenum"><a name="Page_422" id="Page_422">[422]</a></span>
was uit Arnam aangekomen en zou het centrum uitmaken.
De koning zelf was voornemens met de keurbende der
wagenstrijders het dal te volgen, dat zich met de Orontes-vlakte
vereenigde en, volgens de opgave van den gids, breed en goed
te berijden was. Terwijl de troepen den vijand bezighielden, kon
hij den Orontes op eene doorwaadbare plaats overschrijden, en de
vesting Kadesch aan de noordwest-zijde van achteren aanvallen.
Het korps van Amon, met de Ethiopische hulptroepen, zou hem
dan als achterhoede volgen langs een anderen weg, die volgens
de verraderlijke opgaven van den Mohar zich met zijne operatie-linie
verbond. Het korps van Ptah eindelijk hield zich als reserve
bij den linkervleugel.</p>

<p>De soldaten hadden zich niet als gewoonlijk te slapen gelegd.
Wachtpatrouilles van zwaar gewapenden, met een schild van
halvemans-hoogte in de eene, een slagzwaard of een spits dolkzwaard
in de andere hand, bewaakten het leger<a name="FNanchor_326" id="FNanchor_326"></a><a href="#Footnote_326" class="fnanchor">326)</a>, waar, om
talrijke vuren, de rustende krijgers in kringen gezeten waren.
Hier ging de wijnzak van mond tot mond; dáar braadde men
vleesch aan houten spitten; elders werd reeds het lot geworpen
over den nog te behalen buit, of mora gespeeld. Daarbij ging
het levendig toe, en de legerwachten moesten gedurig soldaten,
die ernstig handgemeen raakten, uit elkander halen.</p>

<p>In de nabijheid van de omheiningen, waarbinnen de paarden
stonden, waren de smeden bezig, want er moesten nog hoeven
beslagen en lanspunten gescherpt worden. Ook de dienstknechten
van de wagenstrijders hadden nog volop werk. Want vele strijdwagens
waren over de bergen gekomen; men had ze uit elkander
moeten nemen en in stukken op de ruggen der paarden en ezels
moeten laden<a name="FNanchor_327" id="FNanchor_327"></a><a href="#Footnote_327" class="fnanchor">327)</a>. Thans zette men de lichte voertuigen weder in
elkaar en smeerde de raderen.</p>

<p>In het oostelijke gedeelte van het legerkamp waren, in de nabijheid
van een baldechijn, waaronder de standaarden bewaard
werden, talrijke priesters werkzaam. Zij zegenden de krijgers,
slachtten offers en zongen hymnen. Vaak werden hunne vrome
liederen echter overstemd door het luid gejoel van spelers en
drinkers, door den hamerslag of het hevig gebalk der ezelhengsten
en het gehinnik der paarden. Somwijlen liet zich ook het luid
gebrul hooren van de getemde leeuwen des konings<a name="FNanchor_328" id="FNanchor_328"></a><a href="#Footnote_328" class="fnanchor">328)</a>, die hem<span class="pagenum"><a name="Page_423" id="Page_423">[423]</a></span>
in den slag altijd volgden en heden niet gevoederd werden, om
hunne woede te prikkelen.</p>

<p>Midden in het leger stonden de tenten van den pharao, omgeven
door die van de garden en wagenstrijders. De hulptroepen
van elk volk waren bij elkander gelegerd en tusschen hen lag
telkens een legioen zwaar gewapende Egyptische soldaten en boogschutters.
Hier zag men zwarte Ethiopiërs met hunne verwarde
haren, waaruit enkele vederen opstaken. Daar waren de schoon
en regelmatig gebouwde »zonen des zands&rdquo;, uit de Arabische
woestijn, die Egypte van de Schelfzee scheidde, bezig krijgsdansen
uit te voeren, de heupen krampachtig schuddende en hunne lansen
zwaaiende. Ginds lagen de blanke Sarders met hunne metalen
helmen en groote zwaarden. Elders kon men de helderkleurige
Libyërs opmerken, kenbaar bovendien door hunne getatoeëerde
armen en de struisvederen op den schedel; alsmede spitsbaardige
bruine Arabieren, allen bij hunne paarden, strijdende deels met
lansen, deels met pijl en boog, thans biddende tot de sterrengeesten.
Even verschillend als deze hulptroepen er uitwendig
uitzagen, was ook de klank hunner taal, doch allen gehoorzaamden
het commando van Ramses.</p>

<p>Betrad men het terrein waar de koninklijke tenten waren opgeslagen,
dan kon men in het midden een licht gebouwd tempeltje
zien, met de beelden van de goden van Thebe en die van
&rsquo;s vorsten voorvaderen. Men kon thans reeds van buiten den
wierookgeur opvangen, want alle priesters waren verplicht, aan
den avond vóor een veldslag totdat hij beslist was, te offeren aan
Amon, den koning der goden, aan de overwinning-gevende godin
van het zuiden Necheb, en aan den krijgsgod Menth. Naast de
tent waar de pharao sliep, stond het afgesloten perk zijner leeuwen.
Vóor de tent waarin de krijgsraad vergaderde, waren hooge
masten met vanen opgericht. Binnen de wijde ruimte van deze
laatste was het nu stil, maar des te levendiger ging het toe
in de keukententen en de daarmede verbondene wijnmagazijnen.</p>

<p>De tent die de groote, langwerpig rechthoekige oppervlakte
bedekte, waar Ramses gewoonlijk met de zijnen spijsde, was
boven alle andere thans helder verlicht. Zij was van alle zijden
omgeven door bontkleurige lampen. Sardische, Libysche en Egyptische
lijfwachten bewaakten de ingangen met uitgetogen zwaarden,
en schenen zóo doordrongen te zijn van het gewicht hunner
taak, dat zij zelfs geen acht gaven op de schotels en kannen, die
de dienaars van den pharao, uitsluitend zonen van de voornaamste
familiën, voor de deuren van de tent in ontvangst namen
van keuken- en magazijnbeambten. Het schuine dak en de wanden
van deze pronkzaal, die in korten tijd moest kunnen opgebouwd<span class="pagenum"><a name="Page_424" id="Page_424">[424]</a></span>
en afgebroken worden, bestond uit sterk en ondoordringbaar
purperkleurig tapijtwerk, dat te Memphis geweven en door
Phoeniciërs in Tanis geverfd was. Kunstenaars van Saïs hadden
in deze kostbare stof ontelbare malen met zilverdraad de gier
van Necheb, het symbool der overwinning, gestikt. Het cederhout
der pijlers waarop de tent rustte, was met goud beslagen,
en de koorden, die het lichte bouwwerk aan den grond bevestigden,
waren uit dun zilverdraad en zijde gevlochten<a name="FNanchor_329" id="FNanchor_329"></a><a href="#Footnote_329" class="fnanchor">329)</a>.</p>

<p>In deze tent nu waren meer dan honderd mannen gezeten aan
een nachtelijken maaltijd. Zij hadden aan vier tafels plaats genomen.
Aan drie van deze zaten, op lichte tabouretten, de aanvoerders
van het leger, de voornaamste priesters en de koninklijke
raadslieden. Aan de ver van de andere verwijderde vierde tafel
merkte men de koninklijke prinsen op. De pharao zelf zat aan
eene afzonderlijke, van die zijner zonen afgescheiden hoogere
tafel, op een troon, die rustte op de vergulde beelden van
geboeide Aziaten. Tafel en troon stonden op eene kleine verhevenheid,
die met pantherhuiden was belegd, doch Ramses
zou, ook zonder haar, boven allen ver hebben uitgestoken.
Men kon hem goed zien, want het was in deze zaal, door de
overvloedige verlichting, daghelder. De pharao was een man van
reusachtige gestalte. Dat indrukwekkend gelaat met dien zwaren
baard; dat hooge voorhoofd, bedekt met den diadeem, in het midden
waarvan de koppen van twee Uraeus-slangen, dragen de
kronen van Opper- en Neder-Egypte, te voorschijn kwamen, deden
terstond in hem den gebieder herkennen. Een breede halsband
van edelgesteenten bedekte halverwege zijne borst, terwijl de
andere helft was bekleed met een draagband in den vorm van
eene sjerp. De naakte beneden- en bovenarmen waren met gouden
ringen getooid. De regelmatige lichaamsvormen van dezen man
waren als uit metaal gegoten, waartoe de koperkleurige gladde
huid, die over zijn sterk gezwollen spieren was gespannen,
niet weinig bijdroeg.</p>

<p>Thans was hij onder de zijnen gezeten, en met rechtmatigen
vaderlijken trots zag hij op zijne bloeiende zonen neder. Hij was
als een leeuw in rust, maar ook zóo was hij een leeuw gelijk, en
iets buitengewoons mocht men van hem verwachten, wanneer hij
zou opstaan, en de reuzenhand, die nu het brood verdeelde, zich<span class="pagenum"><a name="Page_425" id="Page_425">[425]</a></span>
tot een vuist zou ballen. Er was aan dezen man niets kleins,
maar toch ook niets wat schrik wekte, want al straalde uit zijn
oog de glans van den heerscher, zoo getuigden zijne woorden
toch van bijzondere goedheid. Die zware uit zijn breede borst
wellende stem, die boven het slaggewoel kon worden gehoord,
beschikte ook over weeke en hartveroverende tonen. Dank zij zijne
opvoeding, was hij, onder het volle bewustzijn van zijne macht en
grootheid, in den vollen zin des woords een mensch gebleven, want
geene aandoening van het menschelijk hart was hem vreemd.</p>

<p>Achter den koning stond een jong man, deze reikte hem den
beker toe, dien hij aan zijne lippen bracht, het edele vocht met
welgevallen proevende. Het was Mena, de wagenmenner en vriend
des konings. De gestalte van dezen edelman was slank en toch
krachtig, buigzaam en toch rustig. Zijn schoon besneden gelaat,
met die vrijmoedig rondziende oogen, toonde dat hij zelfbewustzijn
aan goedhartigheid paarde. Deze man mocht minder beteekenen
in eene raadsvergadering, waar het gold bedachtzaam te overleggen,
des te hooger waarde had hij als een beminnenswaardig, dapper
en trouw strijdgenoot.</p>

<p>Onder de prinsen zat Chamoes<a name="FNanchor_330" id="FNanchor_330"></a><a href="#Footnote_330" class="fnanchor">330)</a> het dichtst bij den koning.
Hij was van allen de oudste en eerst onlangs bekleed geworden
met de waardigheid van opperpriester van Memphis. De kroeskop
Rameri, die op weg naar het leger gevangen was geraakt, maar
voor een losgeld was vrijgekocht, had, als een der jongste prinsen,
naast zijn broeder Mernephtah aan het benedeneinde van de
tafel plaats genomen.</p>

<p>»Hoe dreigend klinkt alles wat gijlieden vertelt!&rdquo; zeide de
koning. »Elk van u, aanklagers, spreekt de waarheid, maar uwe
liefde voor mij benevelt uwe oogen. Wat Rameri mij verhaalt,
wat Bent-Anat mij schrijft, wat de opzichter van Mena&rsquo;s stoeterij
mij omtrent Ani bericht, en wat mij nu en dan uit Egypte wordt
overgebracht, houd niets in, wat mij verontrusten kan. Ik ken
onzen neef en weet, dat hij het zich op den geleenden troon zoo
gemakkelijk maken zal als maar mogelijk is; doch als wij terugkeeren,
zal hij zich weder op een smalleren zetel weten te schikken.
Voor groote ontwerpen en koene daden is hij de man niet,
maar hij is zeer bruikbaar om uit te voeren, wat door anderen
wordt vastgesteld en gereed gemaakt, en daarom koos ik hem
tot mijn plaatsvervanger.&rdquo;</p>
<p><span class="pagenum"><a name="Page_426" id="Page_426">[426]</a></span></p>
<p>»Doch Ameni,&rdquo; liet Chamoes zich hooren, terwijl hij eerbiedig
voor zijn vader boog, »schijnt zijne eerzucht te hebben doen
ontvlammen, en hem met raad te steunen. De leider van het
Seti-huis is een stout en wijs man, en de helft der priesterschap
staat achter hem.&rdquo;</p>

<p>»Ik weet het,&rdquo; antwoordde de koning. »Die heeren zijn boos
op mij, omdat ik hunne onderhoorigen, die hunne akkers bebouwen,
onder de wapenen riep. &rsquo;t Is inderdaad kostelijk volk, dat ze
mij gezonden hebben! Met den eersten pijl vliegt hun moed reeds
weg! Zij zullen morgen de legerplaats bewaken; daarvoor zullen
zij goed zijn, ten minste wanneer men hun aan het verstand
brengt dat, als zij zich de tenten laten ontnemen, ook het brood,
het vleesch en de wijnzakken in de handen der vijanden vallen.
Als Kadesch stormerderhand wordt ingenomen, dan zullen de
tempels aan den Nijl het beste deel van den buit hebben, en gijzelf,
mijn jonge opperpriester van Memphis, gij zult uwe stadgenooten
kunnen toonen, dat Ramses genegen is, wat hij de
dienaars der godheid met schepels ontneemt, met mudden
weder te geven.&rdquo;</p>

<p>»Ameni&rsquo;s ontevredenheid,&rdquo; hernam Chamoes, »heeft nog een
dieper grond. Uw groote geest zoekt en vindt zijn eigen
weg.....&rdquo;</p>

<p>»Die heeren echter,&rdquo; ging Ramses, hem in de rede vallende,
voort, »zijn gewoon ook den koning te leiden, en ik, ik wijs hen
niet terug. Ik voer heerschappij in de plaats van den hoogsten
god, maar ik ben geen god, al bewijzen zij mij ook als zoodanig
eere. Met een deemoedig hart wil ik gaarne mijn verkeer met de
hemelsche goden, en ook dat van mijn volk aan hunne tusschenkomst
overdragen. Maar de menschelijke belangen bestuur ik naar
mijne eigene inzichten. &mdash; En nu niet verder over dit onderwerp!
Het stuit mij tegen de borst aan vrienden te twijfelen, en ik gevoel
zoo groote behoefte aan, ik stel zooveel prijs op vertrouwen,
dat ik het mij laat welgevallen, wanneer ik daardoor ook eene
enkele maal bedrogen word!&rdquo;</p>

<p>De koning wenkte en ledigde den gouden beker, dien Mena
hem overhandigde. Een oogenblik zag hij op de blinkende bokaal;
toen hief hij de oogen weer op, waarin nu strenge ernst was te
lezen, en zeide: »En ook al bedrogen ze mij, en lokten tien
Ameni&rsquo;s en Ani&rsquo;s mijn land in den strik &mdash; ik keer terug, en
met mijn voetzool treed ik het gewormt in het zand!&rdquo;</p>

<p>Terwijl hij deze laatste woorden uitsprak, had zijne zware stem
geklonken als die van een heraut, die eene groote daad verkondigt.
Geene lippen, geene hand zelfs bewoog zich in de wijde
ruimte, toen hij zweeg. Ramses hief nu den beker omhoog, en
riep luide en vroolijk: »Vóor den slag betaamt het ons het hart<span class="pagenum"><a name="Page_427" id="Page_427">[427]</a></span>
te verheffen. Roemrijke daden hebben wij volbracht. Ver verwijderde
volken hebben onze hand gevoeld. Aan hunne stroomen
richtten wij zegeteekenen op, en in hunne rotsen griffelden wij
den roem onzer daden<a name="FNanchor_331" id="FNanchor_331"></a><a href="#Footnote_331" class="fnanchor">331)</a>. Hij die over u gebied voert, is grooter
dan alle koningen; hij is het door de goden en door u, zijne dappere
medestrijders. Moge de slag van morgen ons nieuwen roem
doen oogsten, en de hemelsche goden weldra dezen krijg doen
eindigen! Ledigt dan met mij een beker op de overwinning en
onzen blijden roemrijken terugkeer in het vaderland!&rdquo;</p>

<p>»Zege! zege! Leve bloeie den pharao, kracht en heil!&rdquo; riepen
juichend alle gasten van Ramses, die, terwijl hij de trappen van
zijn troon afdaalde, den aanwezigen toeriep: »Rust nu, tot de
Isis-ster ondergaat. Volg mij dan in het gebed bij het altaar
van Amon, daarna in den slag.&rdquo;</p>

<p>Het gejuich verhief zich opnieuw, terwijl Ramses aan elk zijner
zonen met een opwekkend woord de hand reikte. De beide jongsten,
Mernephtah en Rameri, gebood hij hem te volgen. Hij verliet
daarop met hen en Mena de eetzaal en begaf zich, voorafgegaan
van garden en hofbeambten, die staven met gouden leliën
en struisvederen in de handen droegen, naar zijn slaaptent, die
door een keurbende, onder aanvoering van een zijner zonen,
bewaakt werd.</p>

<p>Eer hij die tent binnenging, liet hij zich eenige stukken vleesch
geven, waarmede hij eigenhandig zijne leeuwen voederde, die
zich als tamme katers door hem lieten streelen. Daarna wierp
hij een blik in den stal, klopte zijne lievelingsrossen op hunne
edele halzen, streek ze over de glimmende schenkels en bepaalde,
dat »Noera&rdquo; en »In Thebe de zege&rdquo;<a name="FNanchor_332" id="FNanchor_332"></a><a href="#Footnote_332" class="fnanchor">332)</a> hem morgen in
den slag zouden voeren. Toen hij in zijn slaapvertrek gekomen
was, beval hij de hovelingen hem te verlaten. Daarop wenkte hij
Mena, liet zich door dezen zijne sieraden en wapenen afnemen,
en riep eindelijk zijne jongste zonen bij zich, die eerbiedig en<span class="pagenum"><a name="Page_428" id="Page_428">[428]</a></span>
met eenige bezorgdheid aan de deur der tent stonden te wachten.</p>

<p>»Waarom gebood ik u mij te volgen?&rdquo; vroeg Ramses ernstig.</p>

<p>Beiden zwegen. Daarop herhaalde hij zijne vraag.</p>

<p>»Omdat gij hebt opgemerkt,&rdquo; antwoordde Rameri nu, »dat
het tusschen ons beiden niet in alle opzichten is gelijk het
wezen moest.&rdquo;</p>

<p>»En omdat ik wensch,&rdquo; viel de koning hem in de rede, »dat er
onder mijne kinderen eensgezindheid zij. Vijanden zult gij morgen
genoeg kunnen bevechten, maar vrienden vindt men zelden
en verliest men maar al te dikwijls in den slag. Wie van ons
valt mag niet boos zijn op den ander, maar moet hem vol
liefde aan gene zijde des grafs kunnen wachten. Spreek Rameri
wat heeft u beiden verdeeld?&rdquo;</p>

<p>»Ik ben niet langer op hem vertoornd,&rdquo; antwoordde de aangesprokene.
»Gij hebt mij onlangs dat zwaard geschonken, hetwelk
dáar in Mernephtah&rsquo;s gordel steekt, omdat ik bij den laatsten
uitval der Cheta mijn plicht heb gedaan. Gij weet, wij slapen
beiden in dezelfde tent, en toen ik gisteren mijn zwaard uit de
scheede trok, om mij in de beschouwing van den schoonen
kling te verheugen, toen bevond ik dat een vreemd, minder
scherp zwaard in de scheede stak.&rdquo;</p>

<p>»Ik had mijn wapen uit scherts met het zijne verwisseld,&rdquo;
sprak nu Mernephtah. »Maar hij wil van geen gekheid weten
en zeide, dat ik mij voortaan wel met dat onverdiend eere-geschenk
kon blijven tooien, dat hij trachten zou in den kamp
een nieuw te verdienen en, en dan....&rdquo;</p>

<p>»Ik weet genoeg,&rdquo; zeide de koning. »Gij hebt beiden verkeerd
gehandeld. Ook al schertsend, Mernephtah, moogt gij elkander
niet bedriegen. Ik heb het maar eens gedaan, en hoe dat afliep,
wil ik u tot waarschuwing vertellen.</p>

<p>»Mijne voortreffelijke zalige moeder Toeaä bad mij, toen ik voor
het eerst naar het land der Fenchoe<a name="FNanchor_333" id="FNanchor_333"></a><a href="#Footnote_333" class="fnanchor">333)</a> trok, dat ik haar een
steen zou medebrengen van de kust bij Byblos, waar het lijk
van Osiris aanspoelde<a name="FNanchor_334" id="FNanchor_334"></a><a href="#Footnote_334" class="fnanchor">334)</a>. Ongelukkig vergat ik dit geheel en al.
Toen wij Thebe weder binnentrokken, viel mij het verzoek mijner
moeder weder in. Jong en onbedachtzaam, gelijk ik toen was,
nam ik een steen van den weg op, stak dien bij mij, en toen
zij mij om het aandenken van Byblos vroeg, gaf ik haar
zwijgend den steen uit Thebe. Zij was er bijzonder mede in
haar schik, toonde het kleinood aan al hare broeders en zusters,
en legde het bij de beelden onzer voorvaderen. Schaamte<span class="pagenum"><a name="Page_429" id="Page_429">[429]</a></span>
en berouw kwelden mij echter, en eindelijk nam ik heimelijk
den steen weder weg en wierp dien in het water. Alle dienaars
werden saamgeroepen om streng onderzoek te doen naar den
dief van dit voorwerp. Toen kon ik het eindelijk niet langer
uithouden en bekende alles. Niemand heeft mij gestraft, en toch
ben ik nooit zwaarder getuchtigd. Sedert dien tijd veroorloofde
ik mij zelfs niet al schertsend iets anders dan de waarheid te
zeggen. Neem deze les ter harte, Mernephtah, die uw vader
heeft ontvangen.</p>

<p>»Wat u aangaat, Rameri, laat u het zwaard teruggeven. Geloof
mij, er komen in het leven zooveel groote dingen voor, die
onzen toorn wekken, dat men reeds vroeg moet leeren, zich zonder
ontstemd te worden over de kleinigheden heen te zetten, als
men geen knorrig en ontevreden schepsel wil worden gelijk de
gids Paäker. En gij, wilde waaghals, schijnt mij daarvoor allerminst
aanleg te hebben. Geeft elkaar nu de handen!&rdquo;</p>

<p>De prinsen traden op elkander toe. Rameri viel zijn broeder
echter om den hals en kuste hem.</p>

<p>De koning streelde beiden de haren en zeide: »Gaat nu rusten
en laat ieder uwer zich morgen een nieuw eergeschenk
trachten te verwerven!&rdquo;</p>

<p>Toen zijne zonen de tent verlaten hadden, wendde Ramses
zich tot zijn wagenmenner en zeide: »Ook met u heb ik voor
den strijd nog een woord te spreken. Ik zie u door de oogen
in de ziel, en geloof dat het daar niet richtig is, sedert de overste
uwer stoeterij hierheen kwam. Wat is er toch in Thebe
geschied?&rdquo;</p>

<p>Mena zag den koning aan met een open oog, waarin echter
eene smartelijke uitdrukking lag, en zeide: »Mijne schoonmoeder
Katoeti bestuurt mijn erfgoed zeer slecht; zij verpandt de akkers
en verkoopt het vee.&rdquo;</p>

<p>»Dat is te vergoeden,&rdquo; zeide Ramses vriendelijk. »Gij weet
dat ik u nog de vervulling van een wensch schuldig ben, wanneer
Nefert u zoo zeker vertrouwt als gij meent. Het komt mij
echter voor, dat het met haar niet zoo is als het wezen moest,
want ik heb u nog nooit bezorgd gezien over geld en goed. &mdash; Spreek
vrij uit; gij weet ik wil een vader voor u zijn. Vrij en
onbeneveld moeten hart en oogen zijn van den man, die in den
slag mijne paarden ment.&rdquo;</p>

<p>Mena kuste het gewaad van den pharao en zeide: »Nefert heeft
Katoeti&rsquo;s huis verlaten en is, gelijk gij weet, uwe dochter Bent-Anat
naar den heiligen berg Sinaï en naar Megiddo gevolgd.&rdquo;</p>

<p>»Ik dacht,&rdquo; antwoordde Ramses, »dat zij eene goede ruiling had
gedaan. Ik laat Bent-Anat voor Bent-Anat zorgen, want zij heeft
geen ander noodig die over haar waakt. En uwe vrouw kan<span class="pagenum"><a name="Page_430" id="Page_430">[430]</a></span>
geene betere vinden om haar te beschermen, dan juist mijne
dochter.&rdquo;</p>

<p>»Zeker kan zij dit niet!&rdquo; riep Mena in volle oprechtheid.
»Doch eer zij op reis ging, zijn er ergerlijke dingen gebeurd. Gij
weet dat zij, voordat gij hare hand voor mij hebt gevraagd,
bestemd was voor haar neef den Mohar Paäker. Deze nu ging,
gedurende zijn oponthoud in Thebe, in mijn huis uit en in. Hij
heeft Katoeti met eene ontzaglijke som bijgestaan, ten einde de
schulden van mijn lichtvaardigen zwager te betalen, en heeft
gelijk de overste der stoeterij met eigen oogen gezien heeft,
Nefert bloemen geschonken.&rdquo;</p>

<p>De koning glimlachte, legde zijne hand op den schouder van
zijn wagenmenner en zeide, terwijl hij hem recht in het gelaat
zag: »Uwe vrouw zou u vertrouwen, niettegenstaande gij eene
vreemde vrouw in uwe tent hebt genomen, en gij meent Nefert
te mogen verdenken, omdat haar neef haar bloemen schonk!
Is dat verstandig en rechtvaardig? Ik geloof dat gij ijverzuchtig
zijt op den onbevalligen, breedgeschouderden man, dien een
nijdige demon in het nest van den edelen gestorven Mohar
schijnt te hebben gelegd.&rdquo;</p>

<p>»IJverzuchtig ben ik niet,&rdquo; antwoordde Mena, »en geen twijfel
aan Nefert verontrust mijne ziel. Maar mij kwelt, en pijnigt, en
beleedigt reeds de gedachte alleen, dat juist die Paäker, die mij
tegenstaat als eene giftige spin, haar geschenken geeft en haar
aanziet en dat in mijn eigen huis!&rdquo;</p>

<p>»Wie vertrouwen verlangt, moet ook vertrouwen schenken!&rdquo;
zeide de koning. »Moet ik het ook niet voor lief nemen, wanneer
ellendige sukkels mij en de mijnen met lofliederen prijzen?
Komaan, strijk dadelijk de plooien op uw voorhoofd glad,
en denk aan de naderende overwinning en den terugkeer
naar het vaderland. Vergeet daarbij niet, dat gij Paäker minder
te vergeven hebt, dan hij u. Ga nu naar de paarden, en stap
morgen op mijn wagen, met vroolijken moed, zooals ik u het
liefst zie.&rdquo;</p>

<p>Mena verliet de tent en ging naar den vorstelijken paardenstal.
Daar trof hij Rameri aan, die hem wachtte. De levendige jongeling
bekende den wagenmenner, dat hij hem liefhad en eerde,
als een schitterend voorbeeld, dat hij wilde navolgen. Maar hij
begon te twijfelen aan zijne huwelijkstrouw, want hij had nu
eerst gehoord, dat Mena eene vreemde vrouw in zijne tent had
genomen, niettegenstaande hij verbonden was aan de schoonste
en beminnenswaardigste vrouw in Thebe. »Ik heb,&rdquo; zoo besloot
hij, »met haar als een broeder omgegaan en weet dat zij het besterven
zou, indien zij hoorde, dat gij haar zoo diep beleedigt.
Ja, beleedigt, want zulk eene openbare trouwbreuk onteert de<span class="pagenum"><a name="Page_431" id="Page_431">[431]</a></span>
vrouw van een Egyptenaar! Vergeef mij mijne openhartigheid
maar wie weet wat de dag van morgen brengt, en ik zou niet
met slechte gedachten van u ten strijde willen trekken!&rdquo;</p>

<p>Mena liet Rameri uitspreken, zonder hem in de rede te vallen
en antwoordde: »Gij spreekt rond en open als uw vader, en
hebt zeker ook van hem geleerd den aangeklaagde te hooren,
alvorens hem te veroordeelen. Eene vreemde vrouw, de dochter
van den koning der Danaërs<a name="FNanchor_335" id="FNanchor_335"></a><a href="#Footnote_335" class="fnanchor">335)</a>, slaapt op mijne legerstede, maar
ik houd sedert maanden mijn nachtverblijf bij de deur van uws
vaders tent, en heb mijne eigene niet meer betreden, sedert het
meisje daarin huist. Zet u een oogenblik bij mij neer, en laat
ik u vertellen, hoe dat gekomen is!&rdquo;</p>

<p>»Wij hadden het leger voor Kadesch opgeslagen, en er was
weinig voor mij te doen, want Ramses lag nog lijdende aan zijne
wonden. Dikwijls zocht ik eenig tijdverdrijf met te jagen aan de
oevers van het meer. Eens ging ik, als gewoonlijk slechts met pijl
en boog gewapend en vergezeld van mijne hazewinden<a name="FNanchor_336" id="FNanchor_336"></a><a href="#Footnote_336" class="fnanchor">336)</a>, naar de
vlakte en vervolgde onbezorgd een haas. Daar werd ik onverwachts
door een bende Danaërs overvallen, die mij met strikken
bonden en in hunne legerplaats voerden. Ik werd als verspieder
voor hunne rechters gebracht. Reeds was het oordeel over mij geveld
en een strop om mijn hals gelegd, toen hun koning daar
langs kwam, en mij ziende mij nogmaals in het verhoor nam. Ik
vertelde hem geheel naar waarheid, dat ik op de dierenjacht zijnde,
zonder eenige vijandige bedoeling te hebben, in de handen der
zijnen was gevallen. Hij geloofde mij, schonk mij niet alleen het
leven, maar ook de vrijheid. Hij had in mij den edelman herkend,<span class="pagenum"><a name="Page_432" id="Page_432">[432]</a></span>
behandelde mij ook als zoodanig en liet mij aan zijne eigene
tafel spijzigen. Toen hij mij liet vertrekken, deed ik stilzwijgend
de gelofte, dat ik hem deze grootmoedige daad zou vergelden.</p>

<p>»Een maand later gelukte het ons, de legerplaats der met de
Cheta verbondene volken te overrompelen, en Lybische soldaten
roofden uit de tent van den koning der Danaërs, benevens andere
schatten, ook zijne dochter. Ik had mij dapper gedragen, en toen
het tot de verdeeling van den buit kwam, vergunde de koning
mij het eerst te kiezen. Dadelijk legde ik de hand op de dochter
van mijn redder en gastvriend, en voerde haar naar mijne tent,
waar ik haar ongedeerd met hare dienstmaagden laat leven om haar
bij het sluiten van den vrede aan haren vader terug te geven.&rdquo;</p>

<p>»Vergeef mij!&rdquo; riep Rameri, en reikte den wagenmenner de
hand. »Nu begrijp ik eerst, waarom de koning mij zoo met
nadruk vroeg, of Nefert aan uwe trouw gelooft!&rdquo;</p>

<p>»En wat hebt gij hem ten antwoord gegeven?&rdquo; vroeg Mena.</p>

<p>»Dat zij dag en nacht aan u denkt, en geen oogenblik aan u
twijfelt. Dat scheen ook mijn vader groot genoegen te doen, en
hij zeide tot Chamoes: &sbquo;Dan heeft hij het gewonnen&rsquo;!&rdquo;</p>

<p>»Hij wil mij eene groote gunst bewijzen,&rdquo; zeide Mena, om
het antwoord van Ramses op te helderen, »wanneer zij, na
vernomen te hebben dat ik eene vreemde vrouw in mijne tent
opnam, mij toch nog vertrouwt. De koning houdt dit schier
voor onmogelijk, maar ik weet dat ik het winnen zal. Zij <em>moet</em>
op mij vertrouwen!&rdquo;</p>

<div class="footnotes">

<div class="footnote">
<p><a name="Footnote_325" id="Footnote_325"></a><a href="#FNanchor_325"><span class="label">325)</span></a> Bij de beschrijving van den slag van Kadesch hebben wij ons in het
algemeen gehouden aan het epos van Pentaoer, het nationale heldendicht
der Egyptenaars. Aan het slot wordt de schrijver Pentaoer als de vervaardiger
genoemd. Het werd zoo hoog gewaardeerd, dat men het te Loeqsor
tweemaal en te Karnak eens in steen beitelde. Op papyrussen komt het
meermalen voor, zooals op den papyrus-Sallier III en den papyrus Raifet,
waarvan helaas! slechts fragmenten in de &bdquo;salle historique&rdquo; van het Louvre
bewaard worden. De groote katastrophe, namelijk de redding van den verlaten
koning uit de handen van de duizenden, wordt met de woorden van
het epos ook op het Ramesseum (Thebe) en te Aboe Simbel (Nubië) herhaald.
De beste vertaling van het heldendicht, gevolgd naar den meesterlijk
herstelden tekst, hebben wij te danken aan den grooten, te vroeg
gestorven Franschen Egyptoloog E. de Rougé. Men vindt haar in
<cite>Recueil de travaux relatifs à la philologie et à
l&rsquo;archéologie Egyptiennes et Assyriennes</cite>. Fasc. I. 1870.
</p>

<p>
Dr. W. Pleyte gaf in het <cite>Theologisch t&#307;dschrift</cite> van 1869
eene Nederlandsche vertaling met toelichting en kaart. <span class="vert">Vert.</span><br /></p>
</div>

<div class="footnote">
<p><a name="Footnote_326" id="Footnote_326"></a><a href="#FNanchor_326"><span class="label">326)</span></a> Voorstellingen van Ramses&rsquo; legerplaats zijn bewaard gebleven op de
pylonen van den tempel van Loeqsor en het Ramesseum.</p>
</div>

<div class="footnote">
<p><a name="Footnote_327" id="Footnote_327"></a><a href="#FNanchor_327"><span class="label">327)</span></a> Op de afbeelding van het kamp van Ramses II in het Ramesseum
vindt men zoowel de onderdeelen van wagens als lastezels.</p>
</div>

<div class="footnote">
<p><a name="Footnote_328" id="Footnote_328"></a><a href="#FNanchor_328"><span class="label">328)</span></a> Diodorus I, 47, en verschillende voorstellingen van den ten strijd
optrekkenden koning.</p>
</div>

<div class="footnote">
<p><a name="Footnote_329" id="Footnote_329"></a><a href="#FNanchor_329"><span class="label">329)</span></a> De zijde was ten minste in den tijd der Ptolemaeën aan de Egyptenaars
bekend. De voor de Lagiden op het eiland Kos geweven doorzichtige
bombyxstoffen waren vooral beroemd. Onder de Grieken is
Aristoteles de eerste, die van zijde gewag maakt (Histor. anim. V, 17).
Over de geschiedenis van de zijde kan men veel leerrijks te weten komen
uit het werk van Pariset, <cite>Histoire de la Soie</cite>, 1862.</p>
</div>

<div class="footnote">
<p><a name="Footnote_330" id="Footnote_330"></a><a href="#FNanchor_330"><span class="label">330)</span></a> Op de gedenkteekenen Cha-em-Oes, d.i. glans in Thebe geheeten.
Hij was &bdquo;Sam&rdquo; of opperpriester van Memphis. Zijne mummie is bij de
Apisgraven te Saqqarah door Mariëtte, bij de uitgraving van het Serapeum
van Memphis, weergevonden.</p>
</div>

<div class="footnote">
<p><a name="Footnote_331" id="Footnote_331"></a><a href="#FNanchor_331"><span class="label">331)</span></a> Herodotus (II, 102-106) verhaalt ons van de beeldhouwwerken, die
Ramses II deed beitelen in de rots van het door hem onderworpen gebied,
ter nagedachtenis aan zijne daden. Twee ervan heeft hijzelf gezien. Een is
nog heden bewaard, en wel op eene rots bij Beyroet. Men kan daarvan afbeeldingen
vinden in Lepsius, <cite>Denkmaler aus Aegypten und
Aethiopiën</cite>, in eene verhandeling van denzelfde in de &bdquo;Annali dell&rsquo;
Instituto di correspondenza archeologica,&rdquo; vol. X. Roma 1838, p. 12-19,
en eene beschrijving van denz. in het &bdquo;Bulletino dell&rsquo; Instituto d.C.A.&rdquo;
1840 p. 33-39. Vgl. het opstel van Dr. C. Leemans: &bdquo;Egyptische gedenkteekens
van de krijgstochten van Sesostris in Azië&rdquo; in <cite>Algem. Konst-
en Letterbode</cite>, 1854, No. 48 en 49.</p>
</div>

<div class="footnote">
<p><a name="Footnote_332" id="Footnote_332"></a><a href="#FNanchor_332"><span class="label">332)</span></a> Zoo heetten inderdaad de paarden, die Ramses in den slag van
Kadesch voerden.</p>
</div>

<div class="footnote">
<p><a name="Footnote_333" id="Footnote_333"></a><a href="#FNanchor_333"><span class="label">333)</span></a> De Phoeniciërs worden reeds op gedenkteekenen uit de 18e dynastie
Fenchoe genoemd.</p>
</div>

<div class="footnote">
<p><a name="Footnote_334" id="Footnote_334"></a><a href="#FNanchor_334"><span class="label">334)</span></a> Zie boven bl. <a href="#Page_97">91</a>.</p>
</div>

<div class="footnote">
<p><a name="Footnote_335" id="Footnote_335"></a><a href="#FNanchor_335"><span class="label">335)</span></a> Naam van de Grieken in den tijd van den Trojaanschen oorlog. Zij
komen in de opschriften uit den tijd van Ramses III voor als bondgenooten
van de bewoners der eilanden in de Middellandsche zee tegen
Egypte. De Dardaniërs, bewoners van het Trojaansche landschap Dardania,
welker naam ook voor de Trojanen gebruikt wordt, komen naast de
volken van Pisada (Pisidië), Masa (Mysië) en Ilioena (Ilion) in het epos
van Pentaoer voor als bondgenooten der Cheta. Het is zeer waarschijnlijk,
dat de vorsten van de Grieksche eilanden, die nabij de kusten van
Klein-Azië gelegen waren, zich hebben aangesloten bij het groot verbond
der volken van Westelijk Azië tegen de Egyptenaars.</p>
</div>

<div class="footnote">
<p><a name="Footnote_336" id="Footnote_336"></a><a href="#FNanchor_336"><span class="label">336)</span></a> Hazewindhonden, afgericht voor de jacht op hazen, vindt men reeds
in de alleroudste graven, bijv. bij den Mastaba te Meydoem, die tot den
tijd van Snefroe behoort (4000 jaren v. Chr.) Over de honden, waarvan de
Egyptenaars zich bedienden, handelt S. Birch in de <cite>Transactions
of the society of biblical Archaeology</cite>, 1875, p. 172-195.
</p>
<p>
De Mastaba of Moesatbet el Faroen, troon van Pharao, is een pyramidevormig
gebouw te Saqqarah, door de Arabieren met dien naam
onderscheiden, volgens de overlevering, dat een der oude Egyptische
koningen het tot zijn troonzetel bestemde. <span class="vert">Vert.</span><br /></p>
</div></div>

<hr class="l1" />

<p><span class="pagenum"><a name="Page_433" id="Page_433">[433]</a></span></p>


<h3><a name="III_09" id="III_09"></a>NEGENDE HOOFDSTUK.</h3>

<hr class="l4" />

<p>Vóor den aanvang van den slag<a name="FNanchor_337" id="FNanchor_337"></a><a href="#Footnote_337" class="fnanchor">337)</a> waren bij elke troepenafdeeling
gebeden uitgesproken en offers geslacht. Men had heilige
godenbeelden in feestbarken voorbij de gelederen gedragen, en
aan de soldaten wonderdoende reliquieën getoond. Herauten verkondigden,
dat de opperpriesters bij de groote offers des konings
gunstige voorteekenen had gevonden, en de Horoscopen hoop
hadden gegeven op eene schitterende overwinning.</p>

<p>Ieder Egyptisch legioen zag met bijzonder vertrouwen op naar
de standaarden met het beeld van een of ander heilig dier, of het
symbool van de provincie, waaruit het afkomstig was. Doch ook
ieder soldaat afzonderlijk voorzag zich van voorbehoedmiddelen
en amuletten van allerlei aard. Deze droeg eene spreuk, die
hulp kon verleenen, in een zakje verborgen om den hals of aan
den arm, gene weder heilaanbrengende mystische oogen, en de
meesten scarabeën aan hunne vingerringen. Velen achten zich
het best beschermd door de haren of de vederen van een heilig
dier, en niet weinigen lieten zich vrijwaren voor alle onheil
door eene levende slang of kever, die zij zorgvuldig in het taschje
van hun schortkleed of in hun spijszak verborgen.</p>

<p>Toen de koning, voor wien de beelden van den godentrias
van Thebe, Amon, Mat en Choensoe, van den krijgsgod Menth
en van de godin der overwinning Necheb, werden gedragen,
de troepen monsterde, was hij gezeten in een draagstoel, die
op de schouders van vier-en-twintig aanzienlijke jongelingen
rustte. Zoodra hij naderde viel het gansche leger op de
knieën en stond niet op voordat Ramses, na van den draagstoel<span class="pagenum"><a name="Page_434" id="Page_434">[434]</a></span>
te zijn afgedaald, voor aller oogen aan de goden een rook- en
drankoffer had gebracht, en zijn zoon Chamoes, de opperpriester
van Memphis, hem in naam der hemelsche goden de symbolen
van leven en macht had overhandigd. Eindelijk zongen de priesterkoren
lofliederen op den zonnegod Ra, en zijn zoon en vertegenwoordiger
op aarde, den koning.</p>

<p>Toen de troepen opbraken, werd de hemel, die weinige uren
te voren door zware wolken was bedekt, weder helder, en vertoonde
zich het reeds verbleekend licht der sterren. Dit verschijnsel
aan het firmament werd als een gunstig voorteeken beschouwd,
en de priesters verkondigden het leger, dat evenals de naderende
Ra de wolken voor zich uitdreef, zoo ook de koning zijne vijanden
zou verstrooien.</p>

<p>De voetknechten trokken in de voorgeschrevene orde den
vijand tegemoet, zonder trommelslag of trompetgeschal, ten
einde de Aziaten niet te wekken. De wagenstrijders reden in
lange rijen af, elk op een lichten tweeradigen, met twee paarden
bespannen wagen. Ramses stelde zich aan het hoofd van dezen.
Aan beide zijden van het vergulde voertuig dat hem droeg, zag
men een schitterend met edelgesteenten bezet foudraal voor pijlen
en bogen, Zijne schoone paarden waren rijk getuigd. Halzen en
ruggen waren gedekt door purperen, met turkooizen bestikte
schrabrakken, en op hunne hoofden was een sieraad geplaatst,
dat veel op een kroon geleek, en waarvan eene menigte witte
struisvederen nederwaaiden. Aan het einde van den ebbenhouten
disselboom waren kleine, van kussens voorziene jukken aangebracht,
die op de nekken der paarden rustten. Als spelend met
hun lichten last, huppelden de glimmende slanke dieren voor
den wagen. Zij trappelden op den grond met hunne kleine
stevige hoeven, en bewogen hunne sierlijk gebogene zwanenhalzen
met fierheid op en neer.</p>

<p>Achter zijn heer, die met de kroon van Opper- en Neder-Egypte
was getooid, en een pantserrok<a name="FNanchor_338" id="FNanchor_338"></a><a href="#Footnote_338" class="fnanchor">338)</a> droeg, waarover de breede
purperkleurige draagband rondom zijne lenden was geslagen,
stond Mena. Hij hield met de linkerhand de paarden strak in
toom. Zijne rechterhand leunde op het schild, waarmede hij in
den strijd zijn gebieder moest beschutten. Gelijk een door
stormen nog vaster gewortelde eik, naast welken een slanke
esch opwascht, zoo stond de pharao daar naast zijn wagenmenner.</p>

<p>De oostelijke horizont begon zich te kleuren met roodachtige<span class="pagenum"><a name="Page_435" id="Page_435">[435]</a></span>
tinten, toen zij de omheining van de legerplaats verlieten. Daar
ter plaatse reed de gids Paäker den koning te gemoet, wierp zich
vóor hem neder en kuste den bodem. Op de vraag van Ramses,
waarom hij zonder zijn broeder kwam, gaf hij ten antwoord, dat
deze plotseling ziek was geworden. De morgenschemering was
oorzaak, dat de koning niet kon opmerken, hoe de wangen van
den verrader, die niet gewoon was te liegen, nu eens rood en
dan weder vaalbleek werden.</p>

<p>»Hoe staat het met den vijand?&rdquo; vroeg Ramses.</p>

<p>»Hij weet,&rdquo; antwoordde Paäker, »dat het weldra tot een slag
zal komen, en trekt zijne tallooze volken in de legerplaatsen ten
zuiden en ten oosten van de stad bijeen. Gelukt het u Kadesch
van de noordzijde van achter aan te vallen, terwijl het voetvolk
het leger der Aziaten van de zuidzijde aangrijpt, dan zal de vesting
nog heden in uwe handen zijn. De bergengte, die gij moet
doortrekken, om niet ontdekt te worden, is niet slecht.&rdquo;</p>

<p>»Zijt gij ziek als uw broeder?&rdquo; vroeg de koning, »Uw stem
beeft.&rdquo;</p>

<p>»Ik ben gezonder dan ooit,&rdquo; antwoordde de Mohar.</p>

<p>»Wijs ons den weg!&rdquo; beval Ramses.</p>

<p>Paäker gehoorzaamde. Zwijgend reden zij met een gevolg van
tallooze wagenstrijders in de frissche morgenkoelte over de bedauwde
vlakte, en zoo het gebergte in. Het met bogen en zwaarden
gewapende korps van Ra marcheerde in de voorhoede en
opende den weg. Nadat zij de smalle en drooge bedding van een
stroom waren doorgetrokken, zagen zij voor zich een breed dal,
dat links en rechts door bergen was ingesloten.</p>

<p>»De weg is goed,&rdquo; zeide Ramses, terwijl hij zich tot Mena
richtte. »De Mohar heeft van zijn vader geleerd zijn ambt goed
te vervullen. Hij heeft ook voortreffelijke paarden. Nu eens wijst
hij de gidsen van onze voorhoede den weg, dan weder is hij in
onze nabijheid.&rdquo;</p>

<p>»Het zijn geelvossen uit mijne stoeterij,&rdquo; zeide Mena, en de
aderen op zijn voorhoofd zwollen. »De opzichter zeide, dat Katoeti
ze hem voor zijn vertrek heeft gezonden. Zij moeten voor
Nefert&rsquo;s wagen loopen, en heden ment hij ze om mij te trotseeren.&rdquo;</p>

<p>»De vrouw is de uwe, laat hem de paarden,&rdquo; antwoordde de
koning goedig.</p>

<p>Opeens werd de morgenstilte gestoord door het geluid van
bazuinen. Men zag niet uit welke richting het kwam, en toch
klonk het niet uit de verte.</p>

<p>Ramses richtte zich op in al zijne lengte, en haalde de strijdbijl
uit zijn gordel. De rossen staken de ooren op en Mena zeide:
»Dat waren trompetten der Cheta; ik ken den toon.&rdquo;</p>

<p><span class="pagenum"><a name="Page_436" id="Page_436">[436]</a></span></p>

<p>Achter het voertuig van Ramses reed een gesloten vierwielige
wagen, waarin de koninklijke leeuwen naar het tooneel van den
strijd werden gevoerd.</p>

<p>»De leeuwen los!&rdquo; riep de koning, zoodra hij het krijgsgeschreeuw
hoorde aanheffen, en spoedig daarop zag hij zijne door
vijandelijke wagens doorbrokene voorhoede, het dal weder in
en hem tegemoet vluchten. De roofdieren schudden woest de
manen en sprongen brullend naast den wagen van hun meester.
Mena zwaaide de zweep; de paarden steigerden en galoppeerden
nu moedig tegen de vluchtenden, die door geen woorden
tot stilstaan waren te brengen, en de hen vervolgende vijanden
in.</p>

<p>»Waar is Paäker?&rdquo; vroeg Ramses.</p>

<p>Doch de gids was verdwenen, als had de aarde hem plotseling
met zijn wagen verslonden.</p>

<p>De vluchtende Egyptenaars en de vijandelijke wagenstrijders,
die dood en verderf in hunne gelederen verspreiden, kwamen al
nader en nader. De grond dreunde; de hoefslag der paarden en
het ratelen der wielen klonk luider en luider, als het rollen van
een snel opkomend onweder.</p>

<p>Nu verhief Ramses zijn stem en liet een oorlogskreet hooren,
die als bazuingeschal door de rotsen ter linker- en rechterzijde
werd herhaald. Zijne wagenstrijders stemden in met dien kreet.
De vluchtenden kwamen nu een oogenblik tot staan, maar om
terstond daarop met verdubbele snelheid een goed heenkomen te
zoeken. Want onverwachts hoorde men ook het krijgsgeschreeuw
en de trompetten van den vijand achter den koning. Uit een
dwarsdal, waarop Ramses geen acht had geslagen, en waarin
Paäker verdwenen was, stormden onafzienbare drommen wagenstrijders
te voorschijn, die voordat de koning het beletten kon,
de rijen der hem volgende strijders doorbraken, en hem van
zijne hoofdmacht afsneden.</p>

<p>Ramses hoorde achter zich het geweldig gedruisch van den
aangevangen strijd; vóor zich zag hij de zijnen vluchten en vallen,
en den vijand, die met klimmende woede en steeds talrijker
op hem aanstormde. Hij overzag het gansche gevaar en rekte
zijne kolossale leden, als wilde hij beproeven, of zij opgewassen
waren tegen een niet minder sterken tegenstander. Andermaal
verhief hij zijne stem, doch nu zoo krachtig, dat zij het geschreeuw
en gesteun der soldaten, het commando der aanvoerders, het
gehinnik der paarden, het gekraak der wagens die verbrijzeld
werden, het dof geluid van de door lansen en zwaarden getroffen
schilden en helmen, kortom het oorverdoovend geraas van
den slag luide overstemde. Hij hief den boog op en doorboorde
met zijn eersten pijl een opperhoofd der Cheta.</p>

<p><span class="pagenum"><a name="Page_437" id="Page_437">[437]</a></span></p>

<p>Nu sprongen zijne leeuwen vooruit, en brachten verwarring
onder de vijandelijke scharen, die hem van voren bedreigden. Want
vele paarden der Cheta keerden zich op het gebrul der woedende
roofdieren dadelijk om, wierpen de wagens omver en verhinderden
het voortdringen hunner strijdgenooten.</p>

<p>Ramses schoot den eenen pijl na den anderen af, en Mena beschutte
hem met het schild, wanneer een vijandelijk schot op hem
werd gericht.</p>

<p>Thans hadden de rossen van den pharao den vijand bereikt en
had zijne strijdbijl den eersten der Aziaten geveld. Rameri en drie
andere zonen des konings streden aan zijne zijde op hunne wagens,
en vóor hen de leeuwen. Wild was het gedrang, vreeselijk
de woede der strijders; zinverbijsterend het gejoel van
den slag, gelijk het bulderen der branding van den oceaan, die
door een fellen orkaan tegen hooge granietrotsen wordt opgezweept.</p>

<p>Het was of Mena zich wist te verdubbelen, want terwijl hij in
zijne linkerhand de teugels hield geklemd, waarmede hij de rossen
nu eens vooruit deed snellen, dan achteruit trok, dan weder opzij
wendde, al naar het noodig was in den drang van het gevecht,
ontging hem geen enkele pijl, die op den koning werd gericht.
Zijne oogen en zijn schild waren overal. De jonge held vertrok
geen wenkbrauw, terwijl Ramses woedender nog dan zijne leeuwen
onder steeds luider krijgsgeschreeuw en met vlammende blikken,
zich, links en rechts er op inhouwende, al dieper en dieper waagde
onder de drommen der vijanden.</p>

<p>In het schild van den wagenmenner staken reeds drie pijlen,
die op Mena, niet op den koning waren gericht, en op de schacht
van den eenen zag hij toevallig in Egyptisch schrift niet onduidelijk
de woorden: »Dood aan Mena.&rdquo;</p>

<p>Daar snorde een vierde pijl!</p>

<p>Hij volgde met de oogen de richting, van waar het wapen
kwam, en terwijl een vijfde schot zijn schouder verwondde, riep
hij den koning toe: »Wij zijn verraden! Zie daar, aan de overzijde!
Paäker strijdt met de Cheta!&rdquo;</p>

<p>De gids spande juist opnieuw zijn boog en kwam den wagen
van Ramses zoo nabij, dat men hem verstaan kon, toen hij de
pees aantrekkende, met krijschende stem uitriep: »Thans rekenen
wij af, gij dief en roover! Nog is mijne bruid uwe vrouw, maar
met dit schot maak ik Mena&rsquo;s weduwe tot de mijne!&rdquo;</p>

<p>Met geweldige kracht doorkliefde de pijl de lucht en trof den
helm van den wagenmenner. Deze liet zijn schild zinken en
bracht de hand aan zijn hoofd, dat dreunde van den schok. Hij
hoorde Paäkers woedenden schaterlach, en voelde hoe een nieuwe
pijl van zijn vijand hem door het handgewricht sneed. Zichzelven<span class="pagenum"><a name="Page_438" id="Page_438">[438]</a></span>
niet meer meester, wierp hij de teugels ver van zich weg, greep
zijn strijdbijl, sprong, zijn plicht en zichzelven vergetende, van
den wagen en stormde op den gids los.</p>

<p>Paäker wachtte hem af met zijn opgeheven slagzwaard. Zijne
lippen waren doodsbleek, zijne oogen bloedrood, zijne wijduitstaande
neusvleugels bewogen zich als die van een snuivend paard,
en met giftig schuim op zijn schreeuwenden mond, wierp hij zich
op zijn doodvijand.</p>

<p>De koning zag beiden met elkander worstelen, doch hij kon
in dezen strijd niet tusschen beiden komen, want de teugels, die
Mena had vastgehouden, sleepten langs den grond, en onbestuurd
trokken zijne paarden, de leeuwen volgende, hem met zich
voort.</p>

<p>De meeste zijner strijdgenooten waren gevallen. Voor hem en
achter hem woedde het vreeselijk gevecht; doch Ramses stond vast
als een rots, dekte zich met Mena&rsquo;s schild, en zwaaide zijne doodelijke
strijdbijl.</p>

<p>Daar zag hij hoe Rameri zich met zijn tweespan dicht bij hem
aansloot. De jongeling streed heldhaftig, en Ramses riep hem toe:
»Goed zoo, gij kleinzoon van Seti!&rdquo;</p>

<p>»Ik wil heden een nieuw zwaard verdienen!&rdquo; antwoordde de
kroeskop zijn vader, en spleet een vijand den schedel.</p>

<p>Doch reeds waren zij van alle zijden door vijandelijke wagens
omringd. De vader zag, hoe Danaërs de paarden van den jongeling
neerhieuwen, en hoe al zijne metgezellen, en onder hen
de beste strijders, hunne paarden omwendden en op de vlucht
sloegen.</p>

<p>Daar werd ook een zijner leeuwen met eene lans doorboord.
Het edele dier zonk neder, met een gehuil van woede en smart,
dat boven alles uit werd gehoord. Reeds was hij zelf door een pijl
licht verwond, had een zwaardhouw zijn schild gespleten, en was
de laatste pijl afgeschoten.</p>

<p>Hoewel hij nog altijd links en rechts dooden deed vallen, zag
Ramses toch zijne laatste ure naderen. Zonder de worsteling te
staken, verhief hij zijne stem om luide te bidden en Amon&rsquo;s hulp
met hartstochtelijke woorden in te roepen.</p>

<p>Terwijl hij alzoo in doodsgevaar den heer des hemels om bijstand
smeekte, ziet, daar vertoonde zich midden in het strijdgewoel
naast zijne paarden een Egyptenaar van hooge gestalte. Hij
nam de teugels op, en terwijl hij den koning eerbiedig groette,
sprong hij achter hem op den wagen.</p>

<p>Ramses beefde voor de eerste maal. Geschiedde hier een wonder?
Had Amon zijn gebed verhoord? Terwijl hij eenigszins
schuw den blik richtte op zijn nieuwen wagenmenner, en op
zijn gelaat de trekken van den afgestorven Mohar, den vader van<span class="pagenum"><a name="Page_439" id="Page_439">[439]</a></span>
den verrader Paäker, meende te herkennen, geloofde hij werkelijk,
dat Amon diens gedaante had aangenomen, dat de god in eigen
persoon tot hem was gekomen, om hem te redden.</p>

<p>»Er is hulp nabij!&rdquo; riep zijn nieuwe wagenstrijder. »Nog maar
een wijle stand gehouden, dan zijt gij gered, en voert gij de uwen
ter overwinning!&rdquo;</p>

<p>Toen verhief Ramses opnieuw zijn krijgsgeschreeuw. De dichtst
bij zijnde Chetiet, die hem naderde, zonk ter aarde met verbrijzelden
schedel, terwijl de raadselachtige helper aan zijne zijde hem
nu eens met het schild, dat de koning hem had overgegeven,
dekte, dan weder verschrikkelijke slagen uitdeelde.</p>

<p>Zoo gingen er met deze nieuwe worsteling eenige oogenblikken
voorbij.</p>

<p>Daar liet zich weder boven het luid gewoel van den strijd
trompetgeschal hooren. Ditmaal herkende Ramses zijne Egyptische
hoornblazers, en van den lagen bergwand aan zijne rechterzijde
wierpen, zonder zich over weg of steg te bekommeren,
duizende lichtgewapende voetknechten van het legioen van Ptah
onder aanvoering van Horus, zich in de flank der vijandelijke
wagenstrijders.</p>

<p>De Egyptenaars zagen in welk gevaar de koning verkeerde.
Met ware doodsverachting stormden zij op den vijand los, de
wagenstrijders nederhouwende of op de vlucht jagende. Weldra
stond de pharao gered onder de zijnen.</p>

<p>Maar de raadselachtige persoon, die hem in den nood had geholpen,
was verdwenen. Hij was, door een pijl getroffen, ter aarde
gezonken. Zoo is het einde van een mensch; en toch meende de
koning, dat Amon zelf zijn redder was geweest.</p>

<p>Ramses gunde zichzelven, zijnen rossen en zijnen strijders maar
een oogenblik rust; toen wendde hij zijn strijdwagen, reed den
weg terug langs welken hij gekomen was, overviel de vijanden,
die hem van zijne hoofdmacht hadden afgesneden, greep hen in
den rug aan, terwijl zij nog worstelden met zijne reeds terugwijkende
wagenstrijders, en voerde de meeste Aziaten, die aan
de Egyptische pijlen en zwaarden ontkomen waren, als gevangenen
mede.</p>

<p>Nadat hij zich wederom met zijne overige troepen vereenigd
had, drong hij dieper in de vlakte door, stiet hier op Aziatische
voetknechten en wagenstrijders, die met de zwaar gewapende Egyptenaars
streden, en dreef hen in de wateren van den Orontes of van
het meer van Kadesch. Het aanbreken van den nacht maakte een
einde aan den strijd, die echter den volgenden morgen vroeg
weder aanving.</p>

<p>Groote moedeloosheid had zich van de Aziatische bondgenooten
meester gemaakt. Zich van de overwinning zeker wanende<span class="pagenum"><a name="Page_440" id="Page_440">[440]</a></span>
waren zij naar het slagveld opgetrokken. De gids Paäker had
hun immers zijn koning verraden? Toen de pharao uittrok waren
de beste wagenstrijders der Cheta heimelijk achter de stad geschaard
en tegen Ramses afgezonden door de noordelijke opening
van het dal, waardoor hij tegen Kadesch optrok. Gelijktijdig
waren andere uitgelezen troepen, in het geheel twee duizend
vijfhonderd wagens, door een dwarsdal getrokken, dat zij in den
nacht bezet hadden, ten einde hem in de flank te vallen. Al deze
plannen waren uitgevoerd, en desniettemin hadden de Aziaten eene
geduchte nederlaag geleden en hunne voornaamste helden verloren,
waaronder Titoere, den kanselier, en Chiropasar, den boekenschrijver
van den koning der Cheta<a name="FNanchor_339" id="FNanchor_339"></a><a href="#Footnote_339" class="fnanchor">339)</a>, die het zwaard zoo goed kon
hanteeren als het schrijfriet, en bestemd was de zege der Aziaten
te schilderen en tot de nakomelingschap over te brengen. Ramses
had den een, en zijn onbekende metgezel in den strijd, den ander
met eigene handen verslagen, en behalve deze nog vele andere
aanvoerders der Cheta en hunner bondgenooten.</p>

<p>De koning werd als een god met gejuich en lofgezangen in
het leger begroet. Zelfs de tempelboeren en de in Opper-Egypte
gelichte burgers, die door Ani omgekocht en den langdurigen
strijd moede waren, werden door de algemeene geestdrift medegesleept.
Zij prezen vroolijk den grooten held en koning, den
machtige, die den nek van elken weerspannige wist te buigen. Zij
brachten hulde aan den gelukkigen uitslag.</p>

<p>Nu werden de dooden en gewonden op het slagveld opgezocht.
Onder de laatsten had men ook Mena gevonden.</p>

<p>Rameri werd vermist; in de eerstvolgende dagen werd het bekend,
dat hij als gevangene in handen der vijanden was gevallen.
Hij werd terstond tegen de in Mena&rsquo;s tent teruggehoudene dochter
van den vorst der Danaërs uitgewisseld.</p>

<p>Paäker was verdwenen, maar de geelvossen, die hem in den
strijd hadden gevoerd, werden ongedeerd vóor zijn verbrijzelden en
met bloed bevlekten wagen gevonden.</p>

<p>De Egyptenaars bezetten Kadesch. Chetasar, de vorst der Cheta,
wendde pogingen aan, in zijn eigen naam en dien zijner bondgenooten,
om met den pharao in vredesonderhandeling te treden.
Doch het stond bij Ramses vast, dat hij hen niet hier, maar
aan de grenzen van Egypte zijne vredesvoorwaarden zou voorschrijven.
Er bleef voor de overwonnenen geene keuze, en de
plaatsvervanger van den koning der Cheta, &mdash; hijzelf was gewond, &mdash; benevens
twaalf vorsten van de aanzienlijkste volken,<span class="pagenum"><a name="Page_441" id="Page_441">[441]</a></span>
die tegen den pharao in het veld waren getogen, moesten zich
bij zijn zegetocht aansluiten. Men bewees hun alle eer, en behandelde
hen, alsof zij de koning zelf waren. Maar zij waren toch
niets meer en niets minder dan zijne gevangenen.</p>

<p>De pharao wenschte geen tijd te verliezen, want zijn hart was
vervuld van zwaarmoedige voorgevoelens. Over zijn anders zoo
zonnig gemoed had zich een sluier uitgebreid van somberheid,
die hem te voren geheel vreemd was. Voor de eerste maal was
hij aan den vijand verraden door een Egyptenaar, die hem zoo
na stond.</p>

<p>De daad van Paäker had het blijmoedig vertrouwen van den
pharao geschokt. Toen de vorst der Cheta om vrede smeekte, had
hij niet onduidelijk laten blijken, dat Ramses in zijn eigen huis
veel met geweld van wapenen zou moeten beslechten. De koning
voelde zich tegen Ani, de priesterschap en allen die hij in Egypte
had achtergelaten meer dan opgewassen, maar het smartte hem
diep wantrouwen te moeten gevoelen, en de onzekerheid viel hem
zwaarder te dragen dan het ongeluk. Daarom verlangde hij naar
Egypte terug.</p>

<p>Ook om nog iets anders gevoelde hij tegenzin den krijg voort
te zetten. Mena, dien hij liefhad als zijn eigen zoon, die zijne
minste wenken begreep, die, zoodra hij den wagen betrad aan hem
behoorde, als ware hij een deel van zijn lichaam, bestuurde zijne
rossen niet meer. Hij was door eene uitspraak van de legeraanvoerders
van zijn ambt ontzet geworden. Hijzelf had dit oordeel
moeten bevestigen als rechtvaardig en zacht, want door zijn gebieder
prijs te geven om eigen wraak uit te oefenen had de wagenmenner
een daad gepleegd, die eigenlijk met den dood gestraft
moest worden. Sedert zijne worsteling met Paäker had de koning
Mena niet wedergezien, maar met deelneming luisterde hij naar
allen, die hem gedurig kwamen berichten, dat de zwaar gewonde
in beterschap toenam.</p>

<p>Het opgewekt, beslist en wakker karakter van den pharao was
wars van alle droomerij. Niemand had hem, zelfs in uren van de
zwaarste vermoeienis, ooit aangetroffen in sombere en nevelachtige
mijmeringen. Thans kon hij bijwijle strak voor zich staren, als
ware zijn geest omfloersd, en schrikte hij dikwijls wakker, als
iemand die plotseling uit den slaap wordt gewekt, wanneer de
buitenwereld hare eischen aan hem deed gelden. Ontelbare malen
had hij den dood in het aangezicht gezien en zijne dreigende
blikken getrotseerd als die van elk anderen vijand, doch ditmaal
was het hem geweest, als had hij reeds de kille hand van den
overmachtigen tegenstander aan zijn hart gevoeld.</p>

<p>Ook het gevoel van machteloosheid, dat zich van hem had
meester gemaakt, toen hij aan de willekeur van zijne onbeteugelde<span class="pagenum"><a name="Page_442" id="Page_442">[442]</a></span>
paarden was prijsgegeven, gelijk een blad dat door den wind
wordt medegevoerd, en door een wonder gered werd, wilde hem
maar niet verlaten. &mdash; Een wonder! &mdash; Was Amon werkelijk in
menschelijke gedaante op zijn geroep verschenen; was hij inderdaad
een zoon der goden en vloeide er goddelijk bloed in zijne aderen?</p>

<p>De hemelsche goden hadden hem buitengewone gunst bewezen,
maar hij was toch niet meer dan een mensch; dat leerden hem
de smarten zijner wonden, en de misleidingen, waarvan hij bijna
het slachtoffer was geworden. Ja, hij moest zichzelven wel beschouwen
als een veroordeelde, die genade had ontvangen in het
oogenblik, waarop het vonnis zou worden voltrokken. Hij was een
mensch als alle andere menschen, en hij wilde een mensch zijn.
Hij verblijdde zich er over, dat ook voor hem de toekomst in
nevelen was gehuld; dat hij tallooze zwakheden had, die hij deelde
met hen die hij liefhad, vooral dat hij het bewustzijn in zich omdroeg,
onder gelijke omstandigheden toch meer te vermogen dan
al zijne tijdgenooten.</p>

<p>Spoedig na zijne overwinning brak Ramses met de vorsten der
overwonnen volken in zijn gevolg naar Egypte op, nadat alle belangrijke
bergpassen en vaste plaatsen in Syrië door zijne krijgslieden
waren bezet. Hij zond twee zijner zonen naar Bent-Anat te
Megiddo, om haar over zee naar Pelusium te brengen. Hij wist
dat de bevelhebbers, die de havens der verste grondvesting in het
oostelijkste gedeelte van zijn rijk bewaakten, hem trouw waren
toegedaan. Tevens gaf hij zijne dochter bevel het schip niet te
verlaten, tot hij zou aangekomen zijn, ten einde haar voor elken
aanslag van den stadhouder te vrijwaren. Ook een groot deel van
het oorlogsmaterieel en de meeste gekwetsten werden over zee
naar Egypte gezonden.</p>

<div class="footnotes">

<div class="footnote">
<p><a name="Footnote_337" id="Footnote_337"></a><a href="#FNanchor_337"><span class="label">337)</span></a> Bij onze schildering van het geheele beloop van den slag hebben
wij het epos van Pentaoer gevolgd.</p>
</div>

<div class="footnote">
<p><a name="Footnote_338" id="Footnote_338"></a><a href="#FNanchor_338"><span class="label">338)</span></a> De overblijfselen van zulk een pantser, dat afkomstig is uit den tijd
van den eersten Sheshenk (Sesonchis), die tot de 22e dynastie behoorde,
worden in het Britsch museum bewaard. Het bestaat uit leder, waarop
bronzen schubben bevestigd zijn.</p>
</div>

<div class="footnote">
<p><a name="Footnote_339" id="Footnote_339"></a><a href="#FNanchor_339"><span class="label">339)</span></a> Op de afbeelding van den slag op de pylonen van het Ramesseum
te Thebe, is boven een der gevallen Cheta deze naam en deze titel te
lezen.</p>
</div></div>

<hr class="l1" />

<p><span class="pagenum"><a name="Page_443" id="Page_443">[443]</a></span></p>


<h3><a name="III_10" id="III_10"></a>TIENDE HOOFDSTUK.</h3>

<hr class="l4" />

<p>Sedert den beslissenden slag bij Kadesch waren er bijna drie
maanden verloopen. Heden werd de pharao, met zijne als overwinnaars
terugkeerende troepen, gewacht in het sterke Pelusium,
den sleutel van Egypte voor alle legers, die uit het oosten
kwamen<a name="FNanchor_340" id="FNanchor_340"></a><a href="#Footnote_340" class="fnanchor">340)</a>.</p>

<p>Er waren schitterende toebereidselen gemaakt om den koning
te ontvangen, en hij die de maatregelen voor het feest leidde,
met een ijver die dubbel verrassend was, omdat hij anders zoo
kalm van aard scheen te zijn, was niemand minder dan de stadhouder
Ani. Overal zag men zijn wagen, nu eens bij de werklieden,
die de triumfbogen met frissche bloemen moesten tooien, dan
weder bij de slaven, die de houten leeuwen langs de straten,
opzettelijk voor deze gelegenheid vervaardigd, met kransen omslingerden.
Het meest en het langst zag men hem bij het
kolossale houten paleis, in korten tijd opgetimmerd op de plaats
waar vroeger de Hyksos gelegerd waren<a name="FNanchor_341" id="FNanchor_341"></a><a href="#Footnote_341" class="fnanchor">341)</a>. Daar zou het eigenlijk
welkomstfeest worden gevierd en de pharao voorloopig met de
zijnen verblijf houden.</p>

<p>Door samenwerking van vele duizende menschenkrachten was<span class="pagenum"><a name="Page_444" id="Page_444">[444]</a></span>
het gelukt in weinige weken dit prachtig gebouw te voltooien<a name="FNanchor_342" id="FNanchor_342"></a><a href="#Footnote_342" class="fnanchor">342)</a>.
Er ontbrak werkelijk niets, wat een koning, die aan weelderigen
glans gewoon was, maar in eenig opzicht begeerlijk kon toeschijnen.
Een hooge op zichzelf staande trap leidde uit een keurig
aangelegden tuin, die als uit het niet te voorschijn was geroepen,
naar eene voorzaal, waarachter de eigenlijke feestzaal
gelegen was. Deze laatste was buitengewoon hoog opgetrokken.
Het houten dakgewelf, dat duizende sterren op een blauwen
grond vertoonde en het firmament voorstellen moest, rustte op
zuilen, waarvan sommige de gedaante hadden van dadelpalmen,
andere van ceders van den Libanon. De breede bladeren en de
fijnvertakte naalden er aan, bestonden uit kunstig vastgehecht
en beschilderd weefsel. De zuilen waren over de geheele breedte
van de zaal aan elkander verbonden door blauwachtig gaas.
Alleen midden aan den oostelijken achterwand van deze zaal
was dit gaas saamgestoken in den vorm van eene schelp, die,
bezaaid met groen en blauw vloeispaath, paarlemoer, plaatjes
van spiegelblank Moscovisch glas en andere blinkende sieraden,
zich als een baldachijn over den hoogen troon van den pharao
uitbreidde. Deze koninklijke zetel had de gedaante van een schild
dat door leeuwen werd bewaakt, die aan zijne beiden zijden als
leuningen rustten. Het geheel werd gedragen door vier geboeide
Aziatische vorsten, die onder het gewicht van dezen last schenen
te bezwijken.</p>

<p>De vloer van deze feestzaal was bedekt met zware tapijten,
die eene voorstelling moesten geven van den zeebodem; want men
zag op den blauwen grond de meest verschillende gedaanten van
mosselen, visschen en waterplanten. Hier stonden rondom sierlijke
tafels wel driehonderd zetels voor de grooten van het rijk en
de aanvoerders van het leger. Overal hingen ontelbare lampen in
de gedaante van leliën en tulpen, en in de voorzaal stonden
groote korven met rozen gereed, die bij de aankomst voor den
koning moesten uitgestrooid worden.</p>

<p>Ook de slaapvertrekken van den koning en de zijnen waren<span class="pagenum"><a name="Page_445" id="Page_445">[445]</a></span>
prachtig gemeubeld. Rijk geborduurde purperen weefsels hingen
als tapijten langs de wanden neer. De zoldering was gedekt
door blauw-wit gaas, in doffen opgenomen, alsof het lichte boven
het hoofd zwevende wolkjes waren. De grond was in plaats van
met tapijten, met giraffen-vellen belegd.</p>

<p>Meer naar de zijde van de stad waren de barakken opgeslagen
voor de garden en lijfwachten des konings, alsmede de vorstelijke
stallen, die van het paleis gescheiden waren door den tuin,
die het van alle zijden omgaf. Een afzonderlijk, fraai verguld en
met bloemen versierd paviljoen was bestemd om de paarden
te herbergen, die den koning in den slag gereden hadden, en
door hem aan den zonnegod waren gewijd.</p>

<p>Op dit oogenblik doorwandelde de stadhouder Ani met vrouwe
Katoeti deze in allerijl opgetrokken feestzalen.</p>

<p>»Mij dunkt dat alles goed geslaagd is,&rdquo; zeide de weduwe.</p>

<p>»Eén ding alleen weet ik niet uit te maken,&rdquo; antwoordde de
stadhouder. »Wat moet ik het meest bewonderen: uw vindingrijke
geest, of uw smaak?&rdquo;</p>

<p>»Laten wij daarover thans niet spreken,&rdquo; hernam de weduwe
met een glimlach. »Indien ik in eenig opzicht lof verdien, dan is
het voor mijn ijver om u te dienen. Wat moest er in dit moerassig
oord<a name="FNanchor_343" id="FNanchor_343"></a><a href="#Footnote_343" class="fnanchor">343)</a>, waar de lucht vervuld is van hinderlijke insecten, al
niet wordt uitgedacht, gewaagd, geordend en afgedaan, eer dit
gebouw er stond! Nu is het voltooid, maar voor hoe lang?&rdquo;</p>

<p>Ani zag naar den grond, terwijl hij herhaalde: »Voor hoe
lang?&rdquo; &mdash; Daarna ging hij aldus voort: »Eén groot waagstuk
is reeds mislukt. Ameni is koel geworden en verroert zich niet
meer. De troepen, waarop ik reken, zijn mij misschien nog toegedaan,
maar veel te weinig in aantal. De Hebreën, die hier
hunne kudden hoeden, en die ik voor mij heb gewonnen door
hen van dwangarbeid te ontheffen, hebben nimmer wapenen gedragen.
Bovendien, gij kent dit volk! Zij kussen de voeten van
den roemrijken overwinnaar, al moesten zij ook om hem te naderen
door het bloed hunner kinderen waden. Het ontbreekt mij
aan vertrouwen. En behalve dit.... het is,... er heeft zich... nu
ja, de sperwer, die de oude Hekt voor mij verzorgt, is juist
heden zoo ziek en afgemat....&rdquo;</p>

<p>»Hij zal zich morgen des te trotscher weer oprichten, als gij
een man zijt,&rdquo; zeide Katoeti, en hare oogen vonkelden van toorn.
»Gij kunt thans niet meer terug! Hier in Pelusium neemt
Ramses, die als een god door u ontvangen wordt, uw feest aan.<span class="pagenum"><a name="Page_446" id="Page_446">[446]</a></span>
Ik ken den koning! Hij is te trotsch om wantrouwend te zijn,
en zoo ingenomen met zichzelven, dat hij niets moeielijker toegeeft,
dan dat hij zich in een mensch, onverschillig of het een
vriend is of een vijand, zou hebben vergist. Hij zal den man,
die hijzelf, toen hij hem tot zijne stadhouder benoemde, voor den
waardigsten in het land verklaarde, ongaarne verdoemen. Heden
nog behoort zijn oor aan u, morgen reeds aan uwe vijanden, en
er is in Thebe te veel geschied, dan dat het zou kunnen uitgewischt
worden. Gij zijt den leeuw gelijk, die tusschen zijn wachter
en de traliën staat. Laat gij thans den tijd ongebruikt voorbijgaan,
dan zit gij in de kooi; maar voelt gij heden uw kracht
en toont gij een leeuw te zijn, dan is het met hem die u temde
gedaan!&rdquo;</p>

<p>»Gij houdt niet op mij aan te zetten,&rdquo; hernam Ani. »Maar
wanneer nu, nadat Paäker&rsquo;s zoo voortreffelijk uitgevoerd plan
is mislukt, ook uw aanslag eens verkeerd uitvalt?&rdquo;</p>

<p>»Zoo staat het met uw zaak niet slimmer dan thans,&rdquo; antwoordde
Katoeti. »De goden, niet de menschen besturen de
elementen. Is het waarschijnlijk, dat gij zulk een prachtig
gebouw met zooveel zorg zult hebben doen voltooien, om het
te verbranden? Wij hebben en behoeven niemand, die van ons
plan kennis draagt!&rdquo;</p>

<p>»Maar wie zal den brand steken in de vertrekken, die door Nemoe
en mijn stommen slaaf met stroo en pek zijn gevuld?&rdquo; vroeg Ani.</p>

<p>»Ik,&rdquo; antwoordde Katoeti vastbesloten, »en met mij nog
iemand die van Ramses niets te verwachten heeft.&rdquo;</p>

<p>»En wie zal dat zijn?&rdquo;</p>

<p>»Paäker.&rdquo;</p>

<p>»Is de Mohar dan hier?&rdquo; vroeg de stadhouder verschrikt.</p>

<p>»Gij hebt hem zelf gezien.&rdquo;</p>

<p>»Gij vergist u,&rdquo; zeide Ani. »Ik zou ...&rdquo;</p>

<p>»Herinnert gij u dien eenoogigen zwarte, met zijn grijs hoofd,
die u gisteren mijn schrijven overbracht? &mdash; Dat is de zoon
mijner zuster.&rdquo;</p>

<p>De stadhouder bracht de hand aan zijn voorhoofd, en prevelde,
terwijl eene rilling hem door de leden voer: »Die arme!&rdquo;</p>

<p>»Hij is vreeselijk veranderd,&rdquo; zeide Katoeti. »Hij had zich niet
eens behoeven te verven, om zelfs voor zijne moeder onkenbaar
te zijn. In het gevecht met Mena heeft hij een oog verloren.
Een zwaardsteek van mijn schoonzoon verwondde zijne longen,
zoodat hij moeilijk spreekt en ademhaalt. Het vleesch van zijne
breede schouders is verdwenen, en zijne stevige beenen, waarop
hij vroeger zoo pochte, zijn thans dunner dan die van een neger.
Zonder aarzelen liet ik hem onder mijne dienaars verwijlen.<span class="pagenum"><a name="Page_447" id="Page_447">[447]</a></span>
Mijn aanslag kent hij nog niet, maar ik weet dat hij ons helpen
zal, al bedreigden hem ook duizend dooden. Om der goden wil,
draal en wankel nu niet langer! Wij zullen den boom voor u
schudden, zorg gij slechts bij de hand te zijn, als het er morgen
op aan zal komen de vruchten op te rapen. Eén ding echter moet
ik verlangen. Beveel den opzichter der wijnschuren dat hij het
druivennat niet spare, opdat de garde en de Sardische wachters
ons niet storen. Ik weet dat gij bevel hebt gegeven, van de vijf
schepen, die den inhoud van uwe wijnschuren hierheen brachten,
maar drie te ontladen. Ik dacht dat de toekomstige beheerscher
van Egypte ten minste niet zoo angstvallig spaarzaam zou zijn!&rdquo;</p>

<p>Om Katoeti&rsquo;s lippen speelde een trek van minachting, terwijl
zij deze woorden sprak.</p>

<p>Ani merkte het op en zeide: »Gij houdt mij voor schroomvallig.
Nu ja, ik stem het toe, het zou mij wel zoo lief zijn, wanneer
ik kon maken dat vele dingen, die ik op uw aandrijven heb
gedaan, niet gebeurd waren. Ik zou ook gaarne van dezen nieuwen
aanslag afzien, hoe zorgvuldig wij alles ook bij den aanleg
en de versiering van dit gebouw hebben voorbereid. Den wijn
wil ik er aan geven. Inderdaad, er zijn wijnkruiken bij, die
nog uit den tijd van mijn vader afkomstig zijn. Doch het moet
zoo zijn. Gij hebt gelijk! Er is reeds te veel gebeurd, dat
&rsquo;s konings toorn gaande zal maken. Gij zijt verstandig! Doe wat gij
goed acht. Ik slaap na het feest in het kamp der Ethiopiërs.&rdquo;</p>

<p>»Zij zullen u tot koning uitroepen, zoodra die overweldigers
verbrand zijn,&rdquo; riep Katoeti. »Als er maar eenigen schreeuwen,
zoo volgen de anderen vanzelf, en al hebt gij Ameni ook vertoornd,
hij huldigt u altijd nog liever dan Ramses. &mdash; Daar komt hij,
zie, daarboven wapperen reeds de vanen!&rdquo;</p>

<p>»Zij naderen,&rdquo; zeide de stadhouder. »Nu nog éen ding! Zorg
gij er persoonlijk voor, dat de prinses Bent-Anat de voor haar
bestemde vertrekken betrekt. Zij mag niet in den brand omkomen.&rdquo;</p>

<p>»Nog altijd dezelfde?&rdquo; vroeg Katoeti schalks en toch niet zonder
bitterheid lachende. »Wees niet bezorgd; hare vertrekken liggen
gelijkvloers en zij zal gewaarschuwd worden.&rdquo;</p>

<p>Ani zeide haar vaarwel. Hij wierp nog een blik in de groote
zaal en sprak daarna zuchtende: »Mijn gemoed is beklemd; ik
wenschte dat deze dag en nacht voorbij waren!&rdquo;</p>

<p>»Het komt mij voor,&rdquo; zeide Katoeti met een glimlach, »dat
er veel overeenkomst is tusschen u en deze schoon versierde
feestzaal, die er thans zoo verlaten, haast huiveringwekkend
uitziet. Maar dat alles zal heden avond veranderen, wanneer zij
met gasten gevuld is. Tot koning zijt gij geboren, en toch nog
geen koning. Gij zult eerst geheel uzelf zijn, wanneer kroon
en schepter u toebehooren.&rdquo;</p>

<p><span class="pagenum"><a name="Page_448" id="Page_448">[448]</a></span></p>

<p>Ani dankte haar met een lachje en verliet haar. Katoeti prevelde
echter voor zichzelve: »Bent-Anat zal met de overigen
verbranden; ik heb geen lust de heerschappij over dezen met
haar te deelen!&rdquo;</p>

<hr class="l3" />

<p>Uit alle deelen van Egypte waren mannen en vrouwen saamgestroomd,
om den terugkeerenden overwinnaar en zijne troepen
aan de grenzen van zijn rijk te ontvangen<a name="FNanchor_344" id="FNanchor_344"></a><a href="#Footnote_344" class="fnanchor">344)</a>.</p>

<p>Elk eenigszins aanzienlijk priestercollege had Ramses eene
deputatie tegemoet gezonden. Het college van de Nekropolis van
Thebe zond vijf zijner medeleden, met den opperpriester Ameni
en den tweeden profeet van het Seti-huis, den ouden Gagaboe,
aan het hoofd. De in het wit gekleede dienaars der godheid
naderden in statigen optocht de brug, die over den oostelijken,
den Pelusinischen Nijlarm voerde in het eigenlijke, door de wateren
van den heiligen stroom bevruchte Egypte<a name="FNanchor_345" id="FNanchor_345"></a><a href="#Footnote_345" class="fnanchor">345)</a>.</p>

<p>De trein werd geopend door de afgevaardigden van den eerwaardigen
Ptah-tempel te Memphis, welken Mena, de eerste koning
wiens hoofd de kroon van Opper- en Neder-Egypte sierde, reeds
gesticht zou hebben, en tot welks opperhoofd de oudste zoon
van Ramses, Chamoes, was benoemd. Hierop volgden zij, die
door het niet minder eerwaardige Heliopolis waren afgezonden.
Daarachter kwamen zij, die den rijkstempel en die de Nekropolis
van Thebe vertegenwoordigden. Maar weinige leden dezer gezantschappen
droegen het eenvoudig witte kleed van de dienaars
der godheid, daar de meesten getooid waren met het panthervel
der profeten. Elk hield een langen staf in de hand die met rozen,
leliën en groen loof was omwonden. Velen droegen gouden armen
met gebogene handen, in welker holte, bij de nadering
des konings, kostbaar reukwerk zou worden ontstoken. Onder
de afgevaardigden van de Amon-priesters van Thebe bevonden
zich ook enkele aanzienlijke vrouwen<a name="FNanchor_346" id="FNanchor_346"></a><a href="#Footnote_346" class="fnanchor">346)</a>, die bij den dienst van<span class="pagenum"><a name="Page_449" id="Page_449">[449]</a></span>
den god werkzaam waren. Daarbij zag men ook Katoeti, die
kort geleden, op uitdrukkelijk verlangen van den stadhouder,
onder haar was opgenomen.</p>

<p>De opperpriester Ameni liep nadenkend naast den profeet
Gagaboe voort.</p>

<p>»Wat is toch alles gansch anders uitgekomen dan wij dachten
en wenschten!&rdquo; zeide de laatste zacht. »Wij zijn boden met
verzegelde brieven; wie kent den inhoud?&rdquo;</p>

<p>»Ik begroet Ramses met een blijmoedig hart,&rdquo; antwoordde
Ameni op beslisten toon. »Na alles wat hem voor Kadesch wedervoer,
keert hij niet terug, gelijk hij was toen hij te veld trok.
Hij weet nu wat hij aan Amon verschuldigd is. Zijn zeer geliefden
zoon heeft hij reeds in dienst gesteld van den god van
Memphis. Hij heeft beloofd prachtige tempels te bouwen, en den
hemelschen goden rijke geschenken te geven. En Ramses is
gewoon zijne geloften beter gestand te doen, dan die lachende
zwakhoofd daar op den wagen.&rdquo;</p>

<p>»Ik maak mij beangst over Ani,&rdquo; zeide Gagaboe.</p>

<p>»De pharao zal hem niet straffen, zeker niet,&rdquo; verzekerde de
opperpriester. »En hij heeft niets van hem te vreezen, want dit
wankelend riet is, zonder krachtigen steun, een speelbal der
winden.&rdquo;</p>

<p>»Wat groote dingen hebt gij toch niet van hem verwacht!&rdquo;</p>

<p>»Niet <em>van</em> hem, maar <em>door</em> hem, als hij door ons werd geleid,&rdquo;
hernam Ameni zacht, maar met nadruk. »Dat ik hem opgaf, is
geheel zijne eigene schuld. Hij heeft onzen eersten wensch, den
dichter Pentaoer te sparen, in den wind geslagen; geen eedbreuk
ontzien om ons te bedriegen, en een der heerlijkste werken der
goden, want dat was de dichter, te vernietigen, om eene nietsbeduidende
beleediging. Het valt moeilijker te strijden tegen arglistige
zwakheid dan tegen redelijke kracht. Zouden wij den man,
die ons Pentaoer ontstolen heeft, met eene kroon beloonen?
Het valt ieder mensch zwaar een weg, dien men eenmaal heeft
ingeslagen, te verlaten en een beteren te kiezen, een reeds half
ten uitvoer gelegd plan op te geven om een ander te volgen,
dat beter uitzichten opent. Doet hij het, dan loopt hij gevaar
door de menschen van onbestendigheid beschuldigd te worden.
Doch wij zien noch rechts noch links, en wanneer wij handelen
in het algemeen belang, behoeven wij ons niet te houden binnen
de perken, die door wet of gewoonte voor de daden van gewone
menschen zijn gesteld. Wij treden terug even voor de bereiking
van het doel; wij laten hem vallen, dien wij omhoog hieven, en
verheffen den man, dien wij zelven hadden neergeworpen, tot de
hoogste hoogte. Om kort te gaan, wij bekennen voor onszelven,
en hebben ons sedert eeuwen aan die leer gehouden. Elke<span class="pagenum"><a name="Page_450" id="Page_450">[450]</a></span>
weg is goed, die tot het groote doel voert, namelijk om der
priesterschap de heerschappij over dit land te verzekeren. Ramses,
door een wonder gered, die komt met de belofte om tempels te
bouwen, zal zijn dorst naar groote daden niet meer als krijgsman
maar als bouwmeester trachten te lesschen. Hij zal ons noodig
hebben, en hem die ons noodig heeft, kunnen wij leiden. Ik
huldig thans met blijdschap den zoon van Seti.&rdquo;</p>

<p>Ameni had nog niet uitgesproken, toen de vlaggen aan de
masten vóor de eerepoorten werden geheschen. Aan gene zijde
van den Nijl gingen stofwolken op, en het geklank van bazuinen
liet zich hooren. Daar vertoonden zich de paarden, die Ramses
naar het slagveld hadden gereden. De koning mende ze zelf
en zijn aangezicht straalde van vreugde, toen de zijnen hem
aan de andere zijde van de brug met een onbeschrijfelijk gejuich
begroetten, toen tienduizenden hem met tranen van ontroering
en geestdrift ontvingen, en een regen van tallooze geurige bloemen
en knoppen, van groen loof en palmtakken voor zijne
voeten neder viel.</p>

<p>Ani ging allen die den pharao ontvingen vóor. Hij wierp zich
deemoedig voor de paarden in het stof, kuste de aarde, en overhandigde
den koning den op een zijden kussen liggenden gouden
schepter, die hem zoolang was toevertrouwd.</p>

<p>De koning riep hem genadig tot zich, en toen Ani zijn gewaad
greep om het te kussen, boog Ramses zich tot hem neder
en raakte met zijne lippen het voorhoofd van zijn plaatsvervanger
aan. Hij verzocht hem vervolgens zijn wagen te bestijgen en
de teugels van zijne rossen in handen te nemen.</p>

<p>In &rsquo;s konings oogen parelden tranen van dankbaarheid. Men
had hem dus niet misleid. Als een gelukaanbrengend en geliefd
vader, niet als een straffend gebieder, kon hij het land weder
betreden, voor welks grootheid en welvaart hij leefde. Tot in
het diepst zijner ziel bewogen, ontving hij den welkomstgroet
der priesters, en met hen bad hij voor het oog van de verzamelde
volksmenigte.</p>

<p>Vervolgens liet hij zich naar het voltooide praalgebouw brengen.
Vroolijk besteeg hij den hoogen voortrap. Boven gekomen,
begroette hij vandaar de zich verdringende menigte zijner saamgestroomde
onderdanen. Tweeduizend rijk getooide stieren en
even zooveel tamme antilopen<a name="FNanchor_347" id="FNanchor_347"></a><a href="#Footnote_347" class="fnanchor">347)</a>, die als een dankoffer aan de<span class="pagenum"><a name="Page_451" id="Page_451">[451]</a></span>
goden voor zijn behouden terugkomst zouden geslacht worden,
getemde leeuwen en luipaarden, vreemde boomen, op welker takken
bontgevederde vogels zich wiegden, giraffen, wagens met
struisvogels bespannen, dat alles en nog meer zag hij voorbij
voeren, terwijl hij den stoet wachtte, die van de haven kwam,
met Bent-Anat, in een draagstoel gezeten, aan het hoofd.</p>

<p>Ten aanzien van het geheele volk omarmde Ramses zijne dochter.
Hij meende, dat hij zijne onderdanen moest laten deelen in
het geluk en de hartelijke dankbaarheid, die hem vervulden. Zoo
schoon als heden was zijn meest geliefd kind hem nog nooit
voorgekomen. Zijn hart werd ontroerd, want zij herinnerde hem
zijne gestorvene gemalin<a name="FNanchor_348" id="FNanchor_348"></a><a href="#Footnote_348" class="fnanchor">348)</a>, op welke zij hoe langer hoe meer
scheen te gelijken.</p>

<p>De vrouw van Mena was hare vorstelijke vriendin gevolgd als
draagster van haar waaier. Zij knielde voor den pharao, terwijl
deze zich verheugde over het wederzien van zijne dochter. Thans
merkte hij ook Nefert op, en beval haar vriendelijk op te staan,
zeggende: »Wat moet ik heden al niet beleven! Ik heb ondervonden,
dat hetgeen ik weleer voor het grootste geluk hield,
toch nog overtroffen kan worden. En nu zie ik, dat ook het
schoonste zich nog tot hooger schoonheid kan ontwikkelen.
Mena&rsquo;s ster is eene zon geworden.&rdquo;</p>

<p>Bij deze woorden gedacht Ramses zijn wagenmenner. Een
oogenblik rimpelde zich zijn voorhoofd, toen boog hij langzaam
het hoofd, met nedergeslagen oogen. Bent-Anat kende deze
beweging haars vaders. Zij was de voorbode van een dier vriendelijke,
ook weleens ondeugende plannen, waarmede hij de
zijnen placht te verrassen. Ditmaal zag hij echter langer dan
gewoonlijk naar beneden.</p>

<p>Eindelijk hief hij het hoofd weder op, en liefderijk schitterden
zijne groote oogen, toen hij zijne dochter vroeg: »Wat heeft
uwe vriendin wel gezegd, toen zij hoorde dat haar gemaal eene
vreemde schoone in zijne tent genomen en daar maanden lang
geherbergd heeft? Ik vraag de volle waarheid, Bent-Anat!&rdquo;</p>

<p>»Ik ben Mena dankbaar voor deze daad,&rdquo; antwoordde de
prinses, »die zeker licht te vergeven zal zijn, omdat gij er over
spreekt met een glimlach, want zij bracht zijne vrouw tot mij.
Hare moeder schold op haar echtgenoot met bittere hardheid,
maar zij bleef gelooven in zijne trouw en verliet zijn huis, daar
zij niet kon verdragen hem te hooren belasteren.&rdquo;</p>

<p>»Is dat waar?&rdquo; vroeg Ramses.</p>

<p>Nefert knikte toestemmend met het schoone hoofd, en een
tweetal tranen rolde langs hare blozende wangen.</p>
<p><span class="pagenum"><a name="Page_452" id="Page_452">[452]</a></span></p>
<p>»Hoe goed moet hij zijn,&rdquo; riep de koning, »wien de goden zulk
een geluk laten te beurt vallen! Ceremoniemeester! Beveel Mena,
dat hij mij heden aan tafel bediene, gelijk vóor den slag bij
Kadesch. Hij wierp in het gevecht de teugels weg, toen hij zijn
vijand zag; laat hij nu oppassen, dat hij met den beker niet
hetzelfde doe, wanneer zijne geliefde meesteres<a name="FNanchor_349" id="FNanchor_349"></a><a href="#Footnote_349" class="fnanchor">349)</a> hem aan den
maaltijd met deze beide oogen zal aanzien. Gij vrouwen zult
aan het maal deelnemen.&rdquo;</p>

<p>Nefert zonk dankend voor den koning op de knieën, doch hij
keerde zich van haar af, om de waardigheidsbekleeders te begroeten,
die gekomen waren om hem te verwelkomen, en reed daarna
naar den tempel, waar hij het slachten der offers bijwoonde, en
zijne gelofte, namelijk dat hij uit dankbaarheid voor zijne redding
uit doodsgevaar een prachtigen tempel te Thebe zou stichten,
voor de priesterschap en geheel het volk plechtig herhaalde. De
geestdrift waarmede hij ontvangen werd, waar hij zich ook vertoonde,
was zonder wederga. Zijn weg voerde hem ook voorbij
de haven en de tenten, waarin de gewonden verpleegd werden,
die te scheep naar Egypte vooruitgezonden waren. Hij groette
allen van zijn wagen met bijzondere vriendelijkheid.</p>

<p>De stadhouder Ani mende weder de paarden. Hij liet de edele
dieren langzaam door de rijen der herstellenden stappen. Maar
plotseling gaf hij de teugels een hevigen ruk. De paarden steigerden
en waren met moeite weder rustig in gang te brengen.
Getroffen zag Ramses om. Waar de paarden waren geschrikt,
had ook hem eene huivering aangegrepen, want hij meende
den persoon gezien te hebben, die te Kadesch zijn leven had
gered.</p>

<p>Had de blik eener godheid de paarden doen schrikken? Moest
het eene zinsbegoocheling heeten, of was zijn redder inderdaad
een sterfelijk mensch, en als gewonde van het slagveld teruggekeerd?
De man, die naast hem de teugels hield, had de oplossing
kunnen geven, want Ani had Pentaoer herkend, en daarbij
vol ontzetting in de teugels gegrepen.</p>

<div class="footnotes">

<div class="footnote">
<p><a name="Footnote_340" id="Footnote_340"></a><a href="#FNanchor_340"><span class="label">340)</span></a> Zie Lepsius, <cite>Chronologie der Aegypter</cite>, S. 338 f. waar
alle aanvallen, die het Nijldal uit het oosten heeft moeten verduren,
opgeteld worden.</p>
</div>

<div class="footnote">
<p><a name="Footnote_341" id="Footnote_341"></a><a href="#FNanchor_341"><span class="label">341)</span></a> Het Abaris van Menotho is Pelusium, zooals wij in ons <cite>Aegypten
und die Bücher Mose&rsquo;s</cite>, I. S. 209, bewezen hebben. Van de oude
wallen met inspringende hoeken, die aan eene vesting doen denken, zijn nog
sporen bewaard gebleven. Zie Lepsius in de <cite>Sitzungsberichte der
Berliner Akademie der Wissenschaften</cite>, 17 Mai 1866.</p>
</div>

<div class="footnote">
<p><a name="Footnote_342" id="Footnote_342"></a><a href="#FNanchor_342"><span class="label">342)</span></a> Volgens Herodotus (II, 107) zou dit houten gebouw te Daphne bij
Pelusium zijn opgetrokken, volgens Diodorus (I, 57) te Pelusium zelf. Wij
kunnen niet instemmen met hen, die meenen dat het verraad van den
stadhouder gericht was tegen Ramses III en niet tegen Sesostris (Ramses
II). Werkelijk heeft er onder Ramses III (vgl. Deveria, <cite>Le papyrus
judiciaire de Turin</cite>) een samenzwering van den harem plaats
gehad, die ten doel had, den broeder van den pharao op den troon van
Egypte te plaatsen. Maar van dergelijke paleis-revoluties vinden wij
telkens gewag gemaakt, bijv. reeds in het oude rijk, onder Amenemha I
(12e dynastie), in den papyrus-Sallier (II).</p>
</div>

<div class="footnote">
<p><a name="Footnote_343" id="Footnote_343"></a><a href="#FNanchor_343"><span class="label">343)</span></a> Volgens eene, hoewel onjuiste etymologie bij Strabo p. (802) zou Pelusium,
afgeleid van het Grieksche woord &bdquo;pelos,&rdquo; beteekenen &bdquo;moerasstad.&rdquo;</p>
</div>

<div class="footnote">
<p><a name="Footnote_344" id="Footnote_344"></a><a href="#FNanchor_344"><span class="label">344)</span></a> Aan den noordelijken wand van den tempel van Karnak is ons de
schoonste voorstelling van zulk eene feestelijke ontvangst bewaard gebleven.
Deze gold den vader van onzen Ramses, toen ook hij uit Syrië terugkeerde.</p>
</div>

<div class="footnote">
<p><a name="Footnote_345" id="Footnote_345"></a><a href="#FNanchor_345"><span class="label">345)</span></a> Het orakel van Amon gaf aan de bewoners van Marea en Apis, twee
steden aan de Lybische grenzen, ten antwoord, dat alles tot Egypte behoorde,
wat door den Nijl, wanneer hij buiten zijn oevers trad, overstroomd
werd, Herodotus II, 18.</p>
</div>

<div class="footnote">
<p><a name="Footnote_346" id="Footnote_346"></a><a href="#FNanchor_346"><span class="label">346)</span></a> De zoogenaamde Pallakieden, die wij het menigvuldigst aantreffen
bij de vereering van Amon, maar ook bij den dienst van godinnen, als
Isis en Bast. Hoewel zij op den gedenksteen van Tanis &bdquo;Jonkvrouwen&rdquo;
genoemd worden, zoo kon Katoeti toch wel onder haar gerekend worden
daar in ouderen tijd vele Pallakieden gehuwd waren.</p>
</div>

<div class="footnote">
<p><a name="Footnote_347" id="Footnote_347"></a><a href="#FNanchor_347"><span class="label">347)</span></a> De pracht van het feest, dat wij Ani laten geven, zinkt geheel in het
niet, wanneer wij het vergelijken met hetgeen Ptolemaeus Philadelphus
bij eene feestelijke gelegenheid voor de bewoners van Alexandrië ten toon
spreidde, volgens het verhaal van een ooggetuige. Kallixenos (bij Athenaeus).</p>
</div>

<div class="footnote">
<p><a name="Footnote_348" id="Footnote_348"></a><a href="#FNanchor_348"><span class="label">348)</span></a> Zij heette Isis Nefert.</p>
</div>

<div class="footnote">
<p><a name="Footnote_349" id="Footnote_349"></a><a href="#FNanchor_349"><span class="label">349)</span></a> Zie boven bl. <a href="#Page_225">219</a>.</p>
</div></div>

<hr class="l1" />

<p><span class="pagenum"><a name="Page_453" id="Page_453">[453]</a></span></p>


<h3><a name="III_11" id="III_11"></a>ELFDE HOOFDSTUK.</h3>

<hr class="l4" />

<p>De zon was reeds ondergegaan, toen de koning andermaal bij
het houten praalgebouw aankwam. In de dagheldere feestzaal, die
door ontelbare lampen werd verlicht, bewogen zich thans in bonte
mengeling de gasten, die den koning met ongeduld wachtten. Bij
Ramses&rsquo; verschijning bogen zij zich, elk naar zijn rang, meer of
minder diep. De pharao zette zich op zijn troon met al zijne kinderen
in een breeden halven cirkel om hem heen. Dáar gingen
zijne getrouwen vóor het begin van den maaltijd, hem een voor
een voorbij. Hij had voor elk een vriendelijk woord of ten minste
een blik, waardoor hij ieder wist te eeren en voor zich te winnen,
en blijde hoop wekte in aller harten.</p>

<p>»Indien er,&rdquo; zeide hij tot zichzelf, »in mijne koninklijke waardigheid
iets is, dat stellig goddelijk mag heeten, dan is het zeker
dit, dat het mij zoo gemakkelijk valt anderen gelukkig te maken.
De voorvaderen kozen zich de giftige Uraeus-slang tot symbool
hunner vorstelijke waardigheid, omdat wij even snel als zij kunnen
dooden<a name="FNanchor_350" id="FNanchor_350"></a><a href="#Footnote_350" class="fnanchor">350)</a>. Toch rust het vermogen om gelukkig te maken op onze
eigene lippen en in onze eigene oogen, terwijl wij een werktuig
noodig hebben, wanneer wij straffen moeten.&rdquo;</p>

<p>»Neemt mij de Uraeus-kroon van den schedel,&rdquo; zeide hij, toen
hij van zijne troon afdaalde, om aan den feestdisch plaats te nemen,
»legt mij heden een bloemenkrans om het voorhoofd.&rdquo;</p>

<p>Onder de plechtigheid der begroeting verwijderden zich twee
mannen uit de zaal, de stadhouder Ani en de opperpriester Ameni.
De eerste gaf aan eenige veiligheidsbeambten bevel in de legerplaats,<span class="pagenum"><a name="Page_454" id="Page_454">[454]</a></span>
voor de gewonden bij de haven opgeslagen, den dichter
Pentaoer op te zoeken, dezen, zonder opzien te wekken, naar zijne
tent over te brengen en daar te bewaken tot hij terug zou keeren.
Hij bezat den drank nog van de oude Hekt, die den scheepsgezagvoerder
het verstand had moeten benemen, en het stond hem
vrij den dichter daar als gast en niet als gevangene te begroeten.
Pentaoer kon hem kwaad doen, hetzij dat Katoeti&rsquo;s aanslag gelukte
of mislukte.</p>

<p>Ameni had het gebouw verlaten, om den ouden Gagaboe een
bezoek te brengen. Deze had bij de feestelijke ontvangst te lang
in de brandende zon moeten staan, en was bewusteloos naar de
tent gedragen, waarin hij met den opperpriester verblijf hield, en
die op geringen afstand van die des stadhouders was opgeslagen.
De overste van het Seti-huis vond den grijsaard geheel hersteld,
en maakte zich gereed zijn wagen te bestijgen en tot het feest
terug te keeren, toen de gerechtsdienaars van den stadhouder
Pentaoer langs hem heen voerden.</p>

<p>De gevangene trok, door zijne deftige gestalte, onwillekeurig
Ameni&rsquo;s aandacht. De dichter herkende den opperpriester, riep
hem bij zijn naam, en weldra stonden beiden hand in hand tegenover
elkander. Toen de wachters zich hierover schenen te verontrusten,
gaf de opperpriester te kennen wie hij was. Hij verheugde
zich oprecht over het behoud en het wederzien van den meest
geliefden zijner leerlingen, wiens dood hij sedert maanden had betreurd.
Met vaderlijke teederheid beschouwde hij zijne mannelijke
gestalte, en beval de dienaars, die zich voor zijne hooge waardigheid
bogen, »zijn vriend&rdquo; op zijne verantwoording niet in de tent
van Ani maar in zijne eigene te brengen.</p>

<p>Pentaoer vond daar den ouden Gagaboe, die onder het herhaald
uitroepen van »Ach!&rdquo; en »Helaas!&rdquo; van vreugde over zijne redding
weende als een kind. Alles wat Ameni den dichter zou hebben
kunnen verwijten, scheen vergeten te zijn. Ameni liet hem terstond
bekleeden met een nieuw wit gewaad, hield niet op hem met bewondering
aan te zien, en klopte hem gedurig met zijne trotsche
hand op den schouder, als ware Pentaoer zijn eigen verloren en
teruggevonden zoon.</p>

<p>Haastig moest de dichter mededeelen al wat hij had doorleefd.
Hij vertelde van zijne gevangenschap en van zijne bevrijding bij
den heiligen Sinaï, van zijne ontmoeting met Bent-Anat, en dat
hij mede gestreden had in den slag bij Kadesch, dat hij door een
pijl was gewond, maar door Warda&rsquo;s vader gevonden. Hij verzweeg
alleen wat hij voor Bent-Anat gevoelde, en dat niemand anders
dan hij den koning had gered.</p>

<p>»Een uur geleden,&rdquo; zoo besloot hij, »zat ik alleen in mijne tent
en zag naar de lichten in het paleis daarginds, toen de veiligheidsbeambten,<span class="pagenum"><a name="Page_455" id="Page_455">[455]</a></span>
die daar buiten wachten, mij het bevel overbrachten,
dat ik hen volgen moest naar Ani&rsquo;s tent. Wat wil
hij toch van mij? Ik heb allen grond te onderstellen, dat hij
mij kwalijk gezind is.&rdquo;</p>

<p>Gagaboe en Ameni wisselden een blik, dien zij wederkeerig
verstonden. De laatste ging daarop in allerijl heen, want reeds
te lang was hij van het feest weggebleven. Alvorens zijn wagen
te bestijgen, gebood hij de wachters hunne posten weder te
betrekken; hij nam op zich den stadhouder mede te deelen,
dat zijn gast tot het einde van het feest in zijne tent zou vertoeven.
De soldaten voldeden hieraan, zonder zich verder over
Pentaoer te bekommeren.</p>

<p>Ameni bereikte vóor hen het paleis en trad de feestzaal in,
toen de stadhouder reeds aan zijne gasten hunne plaatsen had
aangewezen.</p>

<p>De opperpriester ging rechtstreeks op Ani toe, boog zich voor
hem en zeide: »Vergeef mij mijn langdurig uitblijven; maar
eene buitengewone verrassing hield mij terug. De dichter Pentaoer
leeft, gelijk gij weet, en ik noodigde hem tot uw terugkeer
als gast in mijne tent, om den profeet Gagaboe op te passen.&rdquo;</p>

<p>De stadhouder verbleekte, terwijl hij Ameni sprakeloos en met
glazige oogen toelachte. Maar spoedig herstelde hij zich en zeide:
»Gij ziet, door welk eene onwaardige verdenking gij mij gekrenkt
hebt. Ik wilde morgen uw lieveling weder bij u brengen.&rdquo;</p>

<p>»Vergeef ons dan, dat wij u zijn voorgekomen,&rdquo; zeide Ameni
en nam zijn plaats in, in de nabijheid van den pharao.</p>

<p>Honderde slaven vlogen de zaal binnen, beladen met kostelijk
tafelgereedschap. Gouden en zilveren mengvaten, uitmuntende
door sierlijk drijfwerk, werden op raderen de zaal ingereden,
en op de schenktafels geplaatst. In keurig beschilderde houten
schelpen en lotusbloemen, die van de zoldering afhingen, waren
kinderen geplaatst. Zij wierpen over het doorzichtig gaas, dat de
zalen verbond, als uit de wolken rozen en viooltjes op de gasten
neder. Uit voor het oog onzichtbare bijzalen weerklonk harpspel
en gezang, en van een zes el hoog gouden altaar in het
midden van de zaal, steeg de geur op van kostelijk en bedwelmend
reukwerk.</p>

<p>De koning, onder wiens titels die van »zoon van den zonnegod&rdquo;
behoorde, straalde als ware hijzelf de zon. Zijne kinderen waren
weder allen rondom hem; Mena schonk heden als in vroeger
dagen den beker voor hem in. Al wat er aanzienlijk was in
het land zag hij om zich heen geschaard, en verheugde zich
met hem over zijne overwinning en zijne terugkomst.</p>

<p>Tegenover hem zaten de vrouwen, en vlak voor hem zij, die
hij het liefst zag, Bent-Anat en Nefert. De raad aan Mena gegeven,<span class="pagenum"><a name="Page_456" id="Page_456">[456]</a></span>
dat hij den beker goed vast moest houden, scheen niet
overbodig geweest te zijn, want maar al te dikwijls richtte hij
zijn blik van de koninklijke bokaal op zijne aanminnige vrouw,
uit wier mond hij nog geen welkomstgroet had kunnen vernemen,
wier hand hij nog niet weder had aangeraakt.</p>

<p>Al de gasten verkeerden in eene feestelijke stemming.</p>

<p>Ramses verhaalde van den slag bij Kadesch, waarop de opperpriester
van Heliopolis zeide: »Nog tot in later tijd zullen de
zangers uwe daden prijzen.&rdquo;</p>

<p>»Niet hetgeen ik verricht heb,&rdquo; viel de koning hem in de
rede, »moet hun lied verheffen, maar de genade van den god,
die uw gebieder wonderbaar redde en de Egyptische wapenen
de zege verleende over tallooze vijanden.&rdquo;</p>

<p>»Zaagt gij den god met eigene oogen, en in welke gedaante
verscheen hij u?&rdquo; vroeg Bent-Anat.</p>

<p>»Het was een wonder,&rdquo; antwoordde Ramses ernstig, »maar
hij geleek den overleden vader van den verrader Paäker. Mijn
redder was hoog van gestalte en schoon van gelaat. Hij had
eene zware stem die door de ziel drong, en hij slingerde de
strijdbijl als een speeltuig.&rdquo;</p>

<p>Ameni had opmerkzaam naar &rsquo;s konings woorden geluisterd.
Onder eene diepe buiging zeide hij nu met bescheidenheid: »Indien
ik jonger was, zou ikzelf misschien beproeven, gelijk het
de gewoonte was bij de vaderen, deze heerlijke daad van een
god en zijn verheven zoon bij het feestmaal in een lied te verheerlijken.
Maar het zoetvloeiende van onze stem verdwijnt met
de jaren, en het oor van den hoorder luistert liever naar jongere
zangers. Niets ontbreekt aan uw feest, milde Ani, als de
dichter, die in geestdrift bij snarenspel de groote daad van onzen
vorst bezingt. Toch vertoeft in onze nabijheid de door de
godheid begenadigde Pentaoer, de edelste kweekeling van het
Seti-huis.&rdquo;</p>

<p>Bent-Anat verbleekte, en de aanwezige priesters, die het verlies
van den door geheel Egypte gewaardeerden jongen dichter
hadden betreurd, gaven niet onduidelijk hunne vreugde en
verbazing te kennen.</p>

<p>De koning had door zijne zonen, met name door Rameri,
Pentaoer hooren roemen, en gaf gaarne zijne toestemming,
toen Ameni hem vroeg, of hij den dichter, die in den slag bij
Kadesch had medegestreden, roepen en tot het voordragen van
een feestgezang uitnoodigen mocht.</p>

<p>De stadhouder was niet zeer op zijn gemak, en zag met een
bleek gelaat in zijn beker. Ameni stond echter op, om Pentaoer
zelf te halen, en voor den koning te brengen.</p>

<p>Gedurende Ameni&rsquo;s afwezigheid werden nieuwe gerechten opgedragen.<span class="pagenum"><a name="Page_457" id="Page_457">[457]</a></span>
Achter elken gast was een zilveren bekken met rozenwater,
waarin zij van tijd tot tijd de vingers doopten om ze
te reinigen. De dienende slaven stonden met rijk gestikte
doeken om de handen af te drogen<a name="FNanchor_351" id="FNanchor_351"></a><a href="#Footnote_351" class="fnanchor">351)</a> gereed, terwijl andere
de verwelkte kransen van het hoofd en den hals der gasten
wegnamen, om ze door frissche te doen vervangen.</p>

<p>»Gij zijt bleek, mijn kind,&rdquo; zeide Ramses, zich tot Bent-Anat
richtende. »Wanneer gij u vermoeid gevoelt, zal onze neef u zeker
veroorloven het feest te verlaten. Maar ik dacht, gij moest toch
blijven, tot de algemeen geprezen dichter zijn lied zal hebben
gezongen. Wie zoo geroemd wordt als hij, heeft eene zware
taak, als hij de hoorders wil bevredigen. &mdash; Doch waarlijk, mijne
dochter, gij maakt mij ongerust. Wilt gij ook heengaan?&rdquo;</p>

<p>De stadhouder was opgestaan en zeide dringend: »Door uwe
tegenwoordigheid hebt gij mijn feest eer aangedaan. Daar het u
echter schijnt te vermoeien, bid ik u mij te veroorloven u met
de vrouwen naar de voor u bestemde vertrekken te geleiden.&rdquo;</p>

<p>»Ik blijf,&rdquo; antwoordde Bent-Anat zacht, maar beslist, en zag
met een kloppend hart naar den grond, want het goedkeurend
gemompel der gasten zeide haar, dat Pentaoer de zaal was
binnengekomen.</p>

<p>Bescheiden, maar toch in verwarring gebracht door den ongewonen
glans, die hem hier omgaf, trad de dichter, door Ameni
geleid, vóor den koning. Hij droeg weder het lange witte gewaad
van de priesters van het Seti-huis, en de struisveder, die de
ingewijden onderscheidde, op het voorhoofd. Eerst toen hij vlak
voor den koning stond sloeg hij de oogen op, wierp zich voor
hem neder, en wachtte op een wenk van den pharao om weder
op te staan.</p>

<p>Maar Ramses talmde lang, want de aanblik van dezen tot
hem opzienden jongeling ontroerde hem. Was dit de gewaande
god? Was dit dan zijn redder? Werd hij weder door de gelijkheid
bedrogen, of droomde hij?</p>

<p>Alle feestgenooten zagen zwijgend naar den pharao, die daar
roerloos zat, en den dichter.</p>

<p>Eindelijk gaf Ramses een wenk, Pentaoer stond op en zijn
aangezicht werd donkerrood gekleurd, toen hij Bent-Anat in
zijn nabijheid aanschouwde.</p>

<p>»Gij streedt voor Kadesch?&rdquo; vroeg Ramses met bewogen stem.</p>

<p>»Zooals gij zegt,&rdquo; antwoordde Pentaoer.</p>

<p><span class="pagenum"><a name="Page_458" id="Page_458">[458]</a></span></p>

<p>»Men roemt u als dichter,&rdquo; ging de koning voort, »en wij
verlangen mijne wonderbare redding in een lied te hooren verheerlijken.
Wilt gij het beproeven, laat u dan een snarenspeeltuig
brengen en zing.&rdquo;</p>

<p>De dichter boog en zeide: »Mijne gaven zijn bescheiden, maar
ik wil het beproeven, de schoonste daad te prijzen voor den
held zelven die haar volbracht met den bijstand der goden.&rdquo;</p>

<p>Ramses gaf een wenk en Ameni liet zijn leerling eene groote
gouden harp overhandigen.</p>

<p>Pentaoer tokkelde de snaren zacht met zijne vingers, liet zijn
hoofd rusten tegen den top van den krommen balk der harp,
staarde lang in de ruimte, verhief zich toen in al zijn lengte,
greep krachtig in de snaren, en ontlokte daaraan volle tonen, die
in stoute rythmen als krijgsmuziek ver door de zaal klonken.
Daarna begon hij in recitatief te berichten, hoe Ramses voor
Kadesch zijn legerplaats had opgeslagen, hoe hij zijne troepen
had geordend en tegen de Aziatische bondgenooten der Cheta
in het veld had gebracht.</p>

<p>Gaandeweg nam zijne stem toe in omvang en kracht; geweldiger
klonken de tonen, zoodra hij het keerpunt van den strijd, de
redding van den koning, toen hij door de vijanden omsingeld was,
begon te bezingen. Zich hoog oprichtende luisterde de pharao,
toen Pentaoer zong<a name="FNanchor_352" id="FNanchor_352"></a><a href="#Footnote_352" class="fnanchor">352)</a>.</p>

<div class="centered"><div class="poem"><div class="stanza">
<span class="i0">»Toen verhief zich de koning met vroolijker moed,<br /></span>
<span class="i0">De wapenen grijpend, omgord met het pantser,<br /></span>
<span class="i0">Gelijk aan den Baäl in &rsquo;t uur van den strijd.<br /></span>
<span class="i0">De rossen, zoo edel, bestemd hem te dragen &mdash; <br /></span>
<span class="i0">&bdquo;In Thebe de zege&rdquo;, zoo heette het eene,<br /></span>
<span class="i0">Het andere werd &bdquo;Bevredigde Noera&rdquo; genoemd.<br /></span>
<span class="i0">Zij waren gesproten van &rsquo;s Zonnegods rossen,<br /></span>
<span class="i0">Den liev&rsquo;ling van Amon, den koning der waarheid,<br /></span>
<span class="i0">Dien zich de god Ra tot een stadhouder koos.<br /></span>
<span class="i0">Vooruit dringt de koning, hij stort zich te midden<br /></span>
<span class="i0">Der golvende rijen ellendige Cheta.<br /></span>
<span class="i0">Hij, <em>geheel onverzeld, want geen ander was met hem</em>!<br /></span>
<span class="i0">En toen hij gezien werd door de oogen der zijnen,<br /></span>
<span class="i0">Die achter hem waren, toen werd hij omsingeld<br /></span>
<span class="i0">Door meer dan twee duizend vijandelijke wagens.<br /></span>
<span class="i0">Versperd was hem de aftocht door tallooze benden<br /></span>
<span class="i0">Ellendige Cheta, en allerlei volken,<br /></span>
<span class="i0">Met dezen verbonden: de krijgers van Arad,<br /></span>
<span class="i0">Het Mysische heer en Pisidische strijders,<br /></span>
<span class="i0">Er waren drie mannen op iederen wagen<br /></span>
<span class="i0">En broederlijk waren zij allen vereenigd.<br /></span><span class="pagenum"><a name="Page_459" id="Page_459">[459]</a></span>
<span class="i0">&bdquo;Geen vorst bleef bij mij, geen hoofdman der troepen,<br /></span>
<span class="i0">Geen leider der schutters, geen menner der wagens!<br /></span>
<span class="i0">Verlaten zelfs had mij &rsquo;t ontmoedigde voetvolk,<br /></span>
<span class="i0">De ruiters zelfs vloden, geen hunner hield stand,<br /></span>
<span class="i0">Om met mij getrouw aan mijn zijden te vechten.&rdquo;<br /></span>
<span class="i0">Zoo sprak de Verhevene en riep in gebede:<br /></span>
<span class="i0">&bdquo;God Amon, mijn vader, ik weet wie gij zijt!<br /></span>
<span class="i0">Vergat ooit de vader den zoon dien hij liefheeft?<br /></span>
<span class="i0">Vergat ik u ooit bij al wat ik deed?<br /></span>
<span class="i0">Heb ik niet gewandeld en stond ik niet stille,<br /></span>
<span class="i0">Uw woord steeds gehoorzaam, &rsquo;t gebod van uw mond?<br /></span>
<span class="i0">Wel is hij verheven, de heer van Egypte,<br /></span>
<span class="i0">Toch is hij voor uw&rsquo; onuitspreek&rsquo;lijke grootheid<br /></span>
<span class="i0">Zoo klein als een zwervende stam der woestijne.<br /></span>
<span class="i0">Wat dan beteek&rsquo;nen voor u die Semieten?<br /></span>
<span class="i0">Amon maakt kracht&rsquo;loos al wie hem miskennen,<br /></span>
<span class="i0">Maar ik? Schonk ik u niet ontelbare gaven?<br /></span>
<span class="i0">Met gevangenen vulde ik uw heilige woning,<br /></span>
<span class="i0">Ik stichtte u een tempel zoo prachtig, zoo hecht,<br /></span>
<span class="i0">Dat hij zelfs millioenen van jaren kan duren.<br /></span>
<span class="i0">Ik vulde uwe schuren met alles wat mijn is.<br /></span>
<span class="i0">Ik bood u heel de aarde om uw rijk te vergrooten,<br /></span>
<span class="i0">En dertigmaal duizend der krachtigste stieren<br /></span>
<span class="i0">Liet ik voor u slachten op geurige houtmijt.<br /></span>
<span class="i0">Ook liet ik verrijzen verheev&rsquo;ne pylonen<br /></span>
<span class="i0">En plantte daarvoor de bewimpelde masten.<br /></span>
<span class="i0">Ik deed obelisken u wijden uit Aboe<a name="FNanchor_353" id="FNanchor_353"></a><a href="#Footnote_353" class="fnanchor">353)</a><br /></span>
<span class="i0">En eeuw&rsquo;ge steenen u ter eere bewerken.<br /></span>
<span class="i0">Voor u doorklieven mijn schepen de golven<br /></span>
<span class="i0">Opdat zij u brengen de schatting der volken.<br /></span>
<span class="i0">Zoo deed ik bestendig, want wel is rampzalig<br /></span>
<span class="i0">Het lot van die tegen uw raad zich verzetten.<br /></span>
<span class="i0">En nochtans regeert gij, met goedheid en liefde<br /></span>
<span class="i0">Als een zoon zijnen vader, zoo roep ik u, Amon<br /></span>
<span class="i0">Zie neder op mij, wien tallooze benden<br /></span>
<span class="i0">Van volken omringen, zoo vreemd aan uw harte.<br /></span>
<span class="i0">Tegen mij zijn verbonden de natiën alle,<br /></span>
<span class="i0"><em>Ik sta hier alleen en geen ander is b&#307; m&#307;</em>.<br /></span>
<span class="i0">Ik hen hier door al mijn voetvolk verlaten,<br /></span>
<span class="i0">Mij zoekt zelfs geen ruiter met angstigen blik,<br /></span>
<span class="i0">Ik riep hen, en niemand vernam mijne woorden,<br /></span>
<span class="i0">Toch weet ik: de wil van den machtigen Amon<br /></span>
<span class="i0">Heeft grooter kracht dan millioenen soldaten,<br /></span>
<span class="i0">Dan honderdmaal duizende wagens en ruiters,<br /></span>
<span class="i0">Dan tienmalen duizend der eigene broeders<br /></span>
<span class="i0">En bloeiende zonen in &rsquo;t hechtste verbond.<br /></span>
<span class="i0">Het werk van de menschen, hoe groot hun getal zij,<br /></span>
<span class="i0">Wordt nietige schaduw bij &rsquo;t werk van uw hand,<br /></span>
<span class="i0">Het woord uit uw mond bestuurde mijn daden,<br /></span>
<span class="i0">Ik was steeds gehoorzaam als Amon gebood.<br /></span>
<span class="i0">Zoo roep ik u aan, en mijn lof zal weerklinken<br /></span>
<span class="i0">Tot verr&rsquo; heen aan de uiterste grenzen der aarde.&rdquo;<br /></span><span class="pagenum"><a name="Page_460" id="Page_460">[460]</a></span>
<span class="i0">Ja! tot aan Hermonthis drong door zijne stemme<a name="FNanchor_354" id="FNanchor_354"></a><a href="#Footnote_354" class="fnanchor">354)</a><br /></span>
<span class="i0">En Amon verscheen op zijn smeekende bede.<br /></span>
<span class="i0">Hij reikte de hand hem. Hij juichte van vreugde<br /></span>
<span class="i0">En achter hem sprak hij: &bdquo;Ik snel u ter hulp,<br /></span>
<span class="i0">O Ramses, en zal aan uw zij met u strijden!<br /></span>
<span class="i0">Ik ben het, uw vader, wiens handen u dragen.<br /></span>
<span class="i0">Meer ben ik voor u dan honderdmaal duizend.<br /></span>
<span class="i0">De dapperheid eer ik, als sterkste der sterken,<br /></span>
<span class="i0">Een heldenhart vond ik, dat geef ik mijn zegen.<br /></span>
<span class="i0">En dat, wat ik voorneem, wordt zeker vervuld.&rdquo;<br /></span>
</div><div class="stanza">
<span class="i0">Toen wierp hij, den krijgsgod gelijk, met zijn rechter<br /></span>
<span class="i0">De gevleugelde lans, en hief op met zijn linker<br /></span>
<span class="i0">De wichtige strijdbijl en velde den vijand.<br /></span>
<span class="i0">Hij sloeg hem als Baäl in &rsquo;t uur van den slag.<br /></span>
<span class="i0">Vijand&rsquo;lijke wagens, ze vlogen in stukken;<br /></span>
<span class="i0">Tweeduizend vijfhonderd. De rijders versagen;<br /></span>
<span class="i0">Niet een hunner vindt meer een hand om te vechten;<br /></span>
<span class="i0">De vrees grijpt hen aan en verlamt hunne leden.<br /></span>
<span class="i0">Zelfs weten zij niet meer hun pijlen te richten,<br /></span>
<span class="i0">Tot &rsquo;t slingeren der lanzen ontbreken de krachten,<br /></span>
<span class="i0">Nu dringt hij de scharen, zij storten in &rsquo;t water....&rdquo;<br /></span>
</div></div></div>

<p>In de ruime feestzaal was eene doodelijke stilte.</p>

<p>Ramses had den dichter onafgebroken aangestaard, als wilde hij
zijn beeld geheel in zijne ziel opnemen, om het daar te plaatsen
naast en te vergelijken met een ander, dat hem sedert dien dag
van Kadesch onvergetelijk was. Er was geen twijfel meer aan,
zijn redder stond voor hem!</p>

<p>Eene oogenblikkelijke opwelling volgende, viel hij den dichter
midden in het gezang, dat hem zoo diep trof, in de rede en riep
zijnen feestgenooten toe: »Eere zij dezen man, want de godheid
koos zijne gestalte om uw koning te redden, <em>toen h&#307; alleen
stond, en de duizenden hem omringden</em>!&rdquo;</p>

<p>»Heil Pentaoer!&rdquo; ruischte het door de wijde zaal.</p>

<p>Daar stond Nefert op en overhandigde den dichter blozend den
ruiker, dien zij op haar boezem had gedragen. Ramses gaf haar
zichtbaar zijne goedkeuring te kennen en richtte een vragenden
blik op zijne dochter.</p>

<p>Bent-Anat beantwoordde zijn blik met al de innigheid eener
oprecht kinderlijke liefde. Zij had hem begrepen en scheen alleen
zijne goedkeuring te vragen, toen zij den krans, die hare schoone
haren had gesierd, van het hoofd nam, en dezen, naar den dichter
toegaande, om zijne slapen legde, gelijk eene bruid haar verloofde
tooit voor de bruiloft.</p>
<p><span class="pagenum"><a name="Page_461" id="Page_461">[461]</a></span></p>
<p>Ramses was getroffen door deze daad van zijn kind, die door
de aanwezige gasten met luide teekenen van bijval werd beantwoord.
Met een ernstigen blik beschouwde hij Bent-Anat en den
jongen man. Aller oogen waren vol spanning op den koning en
den dichter gericht, het scheen als had Ramses de tegenwoordigheid
der feestgenooten vergeten, en stond hij daar alleen met zijne
gedachten.</p>

<p>Langzamerhand was er verandering in zijne trekken te bespeuren.
Zijn gelaat klaarde op, als een in nevelen gehuld landschap,
wanneer de stralen der lentezon doorbreken. Toen hij zijne oogen
weder ophief, verkondigden zij dat er blijdschap was in zijn helder
gemoed. En Bent-Anat wist, wat hij haar wilde zeggen, toen hij
eerst haar, daarna haar vriend, wiens hoofd nog altijd den bloemenkrans
droeg, met welgevallen aanzag.</p>

<p>Eindelijk keerde Ramses zich van de twee geliefden af en riep
hij de feestgenooten toe: »Het middernachtelijk uur is reeds voorbij,
en ik verlaat u thans. Morgenavond noodig ik u allen, en u Pentaoer
in het bijzonder, als mijne gasten in deze zelfde feestzaal.
Vult nog eens de bekers, wij willen ze ledigen op den langen duur
van den vrede, die volgen zal op overwinningen, met behulp der
goden bevochten. Laten wij ook met dezen dronk mijn vriend Ani
danken, die ons hier zoo heerlijk heeft onthaald, en die het rijk,
terwijl wij in het buitenland toefden, getrouw en zorgvuldig heeft
bestuurd.&rdquo;</p>

<p>De gasten beantwoordden den dronk des konings, die den stadhouder
trouwhartig de hand schudde. Hierop verliet Ramses de
zaal, omstuwd door zijne stafdragers en kamerheeren, nadat hij
Ameni, Mena en de vrouwen een wenk had gegeven hem te volgen.</p>

<p>Nefert mocht nu eerst Mena begroeten, om dadelijk weer
afscheid van hem te nemen. Zij had gehoor gegeven aan de
dringende bede van Katoeti, om dezen nacht niet bij Bent-Anat
door te brengen, maar bij hare moeder, die haar in vertrouwen
zooveel had mede te deelen. Katoeti&rsquo;s wagen bracht haar haastig
naar hare tent.</p>

<p>In de voorzaal, die tot zijn bijzondere vertrekken leidde, nam
Ramses van de zijnen afscheid. Nadat zijn gevolg zich verwijderd
had, wenkte hij Bent-Anat, en vroeg haar op goedigen toon:
»Wat dacht ge wel bij uzelve, toen gij uw krans den dichter op
het hoofd druktet?&rdquo;</p>

<p>»Wat ieder ander meisje in Egypte denkt, die hetzelfde doet,&rdquo;
antwoordde de prinses met vertrouwelijke openhartigheid.</p>

<p>»En uw vader?&rdquo; vroeg Ramses.</p>

<p>»Mijn vader weet, dat ik hem gehoorzaam zou zijn, ook wanneer
hij het zwaarste van mij mocht verlangen, namelijk dat
ik mijn levensgeluk aan hem ten offer zou brengen. Maar ik<span class="pagenum"><a name="Page_462" id="Page_462">[462]</a></span>
geloof dat hij.... dat gij mij hartelijk liefhebt, en ik vergat de
ure niet, waarin ge mij gezegd hebt, dat gij, na den dood mijner
moeder, voor mij vader en moeder te gelijk wildet zijn, en dat
gij zoudt trachten mij te begrijpen, gelijk zij mij zeker begrepen
zou hebben. Doch waartoe zijn er tusschen ons vele
woorden noodig! Ik bemin Pentaoer, met de eerste liefde van
geheel mijn hart, en niet sedert heden. Hij heeft getoond, dat hij
de hoogste eere waardig is. Maar al ware hij ook nog zoo nederig
van afkomst, de hand uwer dochter zou toch macht genoeg bezitten,
om hem te verheffen boven alle vorsten des lands.&rdquo;</p>

<p>»Zij heeft deze macht, en gij moogt er gebruik van maken,&rdquo;
sprak de koning. »Gij zijt, gedurende den tijd dat uw leidsman
en vader u aan uzelve moest overlaten, trouw gebleven aan uwe
beginselen en aan de waarheid. Ik heb in u het beeld uwer moeder
lief, en van haar leerde ik, dat een rechtschapen vrouwenhart
beter dan mannelijke wijsheid den goeden weg weet te vinden.
Ga nu ter ruste en bestel voor morgen een nieuwen krans, want
gij zult dien noodig hebben, mijn lieve dochter!&rdquo;</p>

<div class="footnotes">

<div class="footnote">
<p><a name="Footnote_350" id="Footnote_350"></a><a href="#FNanchor_350"><span class="label">350)</span></a> Zie boven bl. <a href="#Page_53">47</a>.</p>
</div>

<div class="footnote">
<p><a name="Footnote_351" id="Footnote_351"></a><a href="#FNanchor_351"><span class="label">351)</span></a> In meer dan een griekschen papyrus van het Louvre werden servetten
(ekmageia) vermeld. Ook op de afbeeldingen van gastmalen uit
den ouden tijd dragen dienaars ze op den arm.</p>
</div>

<div class="footnote">
<p><a name="Footnote_352" id="Footnote_352"></a><a href="#FNanchor_352"><span class="label">352)</span></a> Bijna woordelijke vertolking van een gedeelte van het oud-Egyptisch
heldendicht, &bdquo;het epos van Pentaoer&rdquo; geheeten. Zie boven bl. <a href="#Page_421">415</a>.</p>
</div>

<div class="footnote">
<p><a name="Footnote_353" id="Footnote_353"></a><a href="#FNanchor_353"><span class="label">353)</span></a> Elephantine.</p>
</div>

<div class="footnote">
<p><a name="Footnote_354" id="Footnote_354"></a><a href="#FNanchor_354"><span class="label">354)</span></a> In den Egyptischen tekst wordt ook het volgende door Ramses in
den eersten persoon gesproken.</p>
</div></div>

<hr class="l1" />

<p><span class="pagenum"><a name="Page_463" id="Page_463">[463]</a></span></p>


<h3><a name="III_12" id="III_12"></a>TWAALFDE HOOFDSTUK.</h3>

<hr class="l4" />

<p>Maan en sterren schitterden aan het onbewolkte hemelgewelf
boven de Pelusinische vlakte. De witte koppen der duizende
tenten, waarin hier de teruggekeerde krijgslieden sliepen, ginds
de Egyptenaars, die herwaarts waren gekomen om den koning
mede te ontvangen, zagen er in de nachtelijke schemering als
zoovele sneeuwheuvels uit.</p>

<p>In de legerplaats der soldaten was het bijzonder vroolijk toegegaan.
Drie ontzaglijke, met kransen getooide wijnzakken, geplaatst
op een wagen, die door niet minder dan dertig ossen werd
getrokken, waren door de straten, die de tenten van elkander
scheidden, onophoudelijk heen en weder gereden. Bij elke beweging
vloeide het druivennat, en toen de duisternis begon te
vallen, werden op vele plaatsen van het kamp schenktafels opgeslagen,
waarbij de dienaars van den stadhouder de troepen met
kwistige hand van rooden en witten wijn voorzagen.</p>

<p>De tenten van de Egyptische burgers, die den pharao kwamen
begroeten, waren van het prachtige gebouw, dat Ani liet optrekken,
alleen gescheiden door den in allerijl aangelegden tuin, in
het midden van welken het zich verhief. Dit terrein was rondom
door rasterwerk afgesloten. Het verblijf van den stadhouder zelven
onderscheidde zich van alle andere door grootte en pracht. Aan
zijne rechterzijde waren de lichte woningen opgeslagen van de
afgevaardigden der priestercollegies, aan de linkerzijde die van
het personeel van zijn hofstaat. Onder de laatsten waren ook
de tenten van zijne vriendin Katoeti, eene grootere voor haar
eigen gebruik en verschillende kleinere voor haar dienstpersoneel.</p>

<p>Achter Ani&rsquo;s woning stond nog eene tent, die geheel omgeven
was door een hoogen loozen wand van lijnwaad. Daarin hield de
oude Hekt haar verblijf, die Ani heimelijk in zijne eigene boot
had medegevoerd. Alleen Katoeti en zijne meest vertrouwde<span class="pagenum"><a name="Page_464" id="Page_464">[464]</a></span>
dienaars wisten, wie achter de linnen omheining van die geheimzinnige
tent haar bijzonder leven leidde.</p>

<p>Terwijl de gasten in Ani&rsquo;s feestzaal maaltijd hielden, zat Hekt
neergehurkt op den zandigen bodem van hare enge woning, die
door een kegelvormig linnen-dak was bedekt. Zij haalde zwaar
adem. De krampachtige aandoeningen van het hart, waaraan zij
sedert lang had geleden, herhaalden zich menigvuldiger en brachten
haar leven ernstig in gevaar. Vóór haar brandde een klein
lampje uit roode gebakken aarde, en in haar schoot zat een zieke
sperwer. Het diertje dook telkens in zijne veeren en sloot zijne
witachtige oogleden, maar grimmig opende het de oogen, zoo
vaak Hekt het in hare dorre hand nam, om wat lucht te blazen
in zijn krommen snavel, die nog altijd lust gevoelde om van zich
af te bijten.</p>

<p>De kleine Scheraoe lag aan de voeten der tooveres op eene mat
te slapen. Zij gaf thans het kind een schop met den voet, en zeide,
toen het zich slaapdronken oprichtte: »Gij hebt jonge ooren. Het
kwam mij voor dat er in Ani&rsquo;s tent eene vrouw schreeuwde.
Hoort ge wat?&rdquo;</p>

<p>»Waarlijk,&rdquo; zeide de kleine. »Dat klinkt als gehuil. &mdash; Maar
nu was het een gil. Het kwam van dáár, uit Nemoe&rsquo;s tent.&rdquo;</p>

<p>»Kruip hier door,&rdquo; beval de oude, »en zie wat er gaande is?&rdquo;</p>

<p>Het kind gehoorzaamde. De heks hield zich inmiddels weder
met den vogel bezig, die nu niet meer zat, maar op zij gevallen
was, doch nog altijd zijne klauwen trachtte te gebruiken, wanneer
zij hem aanpakte.</p>

<p>»Hij sterft,&rdquo; prevelde de oude, »en die ik Ramses noemde
wordt steeds glanziger. Dat is nu alles onzin, en toch.... toch!
Het spel van den stadhouder loopt op zijn eind en hij verliest
het! Daar rekt het gedierte zich nog eens uit, daar zinkt zijn
kop op zij, daar kruipt het ineen, daar bijt het nog eens in mijn
kleed, en &mdash; nu is het dood!&rdquo;</p>

<p>Een tijdlang bleef zij met den dooden sperwer in haar schoot
zitten, eindelijk nam ze hem op, en wierp hem in een hoek van
de tent, daarbij roepende: »Goeden nacht, koning Ani, er komt
niets van je kroon!&rdquo;</p>

<p>De oude zag peinzend naar den grond en mompelde weder in
zichzelve: »Wat zouden ze nu nog in het schild voeren? Wel
twintigmaal heeft hij gevraagd, of het groote plan al of niet
gelukken zou. Alsof ik dat beter wist dan hij! Ook Nemoe zinspeelt
op allerlei dingen, maar voor de eerste maal wil hij niet spreken.
Er wordt iets voorbereid, en ik, ik..? Daar komt het weer.&rdquo;</p>

<p>Hekt drukte de hand op haar hart, sloot hare oogen, en op
haar aangezicht vertoonde zich trekken van hevige smart. Zij
merkte niet dat Scheraoe terugkwam; zij hoorde niet dat hij<span class="pagenum"><a name="Page_465" id="Page_465">[465]</a></span>
haar bij den naam riep, en haar weder verliet, toen zij geen antwoord
gaf. Zoo bleef zij wel een uur lang bewusteloos; toen
ontwaakte de levensgeest weder, doch het was haar als vloeiden,
in plaats van warm bloed, koude druppels haar langzaam door
de aderen.</p>

<p>»Als ik voor mij een sperwer had bewaard,&rdquo; zoo prevelde
zij verbitterd in zichzelve, »dan zou deze weldra den ander in
den hoek volgen! &mdash; of Ani woord zal houden en mij zal
laten balsemen? Hoe zal hij dat kunnen, nu het ook met hem
op het eind loopt! Zij zullen mij laten verrotten en vergaan, en
voor mij is er geen leven na dit leven, geen wederzien van
Assa.&rdquo;</p>

<p>Lang zweeg de oude, ten laatste begon zij weder te mompelen,
op den grond starende: »De dood brengt toch verlossing, al
ware het enkel van de kwelling der herinnering. &mdash; Maar er
is toch een leven aan gene zijde des grafs; ik laat de hoop daarop
niet varen, ik wil het niet! Alle afgestorvenen zullen daar
gelijke rechten hebben en aan dezelfde wetten onderworpen zijn. &mdash; Waar
zal ik hem dan vinden, bij de zaligen of bij de verdoemden?
En waar zal ik komen, ik? &mdash; &rsquo;t Is mij onverschillig!
Hoe dieper de afgrond is, waarin zij mij neerstooten, des te
beter! &mdash; Kan Assa, als hij zalig geworden is, zich zalig blijven
gevoelen, als hij ziet, tot hoever hij mij gebracht heeft? Ze
moeten mij balsemen, ik mag niet verderven en verwaaien, mij
niet oplossen in niets!&rdquo;</p>

<p>Terwijl zij deze woorden mompelde, trad Nemoe zacht hare
tent binnen. Toen Scheraoe de oude vrouw bewusteloos had
gevonden, was hij naar Nemoe geloopen, om hem mede te
deelen, dat zijne moeder met geslotene oogen en stervende op
den grond lag.</p>

<p>Zoodra de oude den dwerg bemerkte, zeide zij: »Het is goed
dat gij komt. Ik zal wel dood zijn vóor de zon opgaat.&rdquo;</p>

<p>»Moeder!&rdquo; riep de kleine man verschrikt. »Gij zult leven, en
een beter leven leiden als gij tot hiertoe hebt gedaan, want
groote gebeurtenissen zijn er op til.&rdquo;</p>

<p>»Ik weet het, ik weet het,&rdquo; zeide de heks. &mdash; »Naar buiten
Scheraoe! &mdash; Fluister mij nu in het oor wat gij voornemens
zijt te doen.&rdquo;</p>

<p>De dwerg kon zich niet onttrekken aan den blik harer oogen,
waarmede zij hem aan zich kluisterde! Hij naderde haar en
zeide zacht: »Het gebouw, waarin de koning met de zijnen
slaapt, is van hout. Tusschen de wanden en onder den vloer
is stroo en pek aangebracht. Zoodra zij ter ruste gegaan zullen
zijn, steken wij de lont in brand. De wachters zijn smoordronken
en slapen.&rdquo;</p>

<p><span class="pagenum"><a name="Page_466" id="Page_466">[466]</a></span></p>

<p>»Goed verzonnen,&rdquo; prevelde Hekt. »Hebt gij dit plan uitgedacht?&rdquo;</p>

<p>»Mijne meesteres en ik,&rdquo; zeide Nemoe niet zonder trots.</p>

<p>»Gij verstaat de kunst om aanslagen te smeden,&rdquo; zeide de
oude, »maar in de uitvoering zijt gij niet zoo sterk. Bleef het
plan geheim? Hebt gij degelijke helpers?&rdquo;</p>

<p>»Niemand weet er iets van,&rdquo; antwoordde de dwerg, »behalve
Katoeti, Paäker en ik. Wij steken met ons drieën het gebouw
op de afgesproken plaatsen in brand. Ik ben bezig bij de vertrekken
van Bent-Anat; Katoeti, die men overal toelaat, begeeft
zich binnen in het gebouw naar de trap, die tot de hoogere
verdieping leidt, en door een slag op een veer in elkander stort.
Paäker plaatst zich onder de vertrekken des konings.&rdquo;</p>

<p>»Goed, goed, dat kan gelukken,&rdquo; zeide de oude, steunend.
»Maar wat was dat voor eene vrouwenstem, die schreeuwde in
je tent?&rdquo;</p>

<p>De dwerg draalde met zijn antwoord.</p>

<p>»Spreek zonder schroom,&rdquo; zeide Hekt. »Doode vrouwen zwijgen!&rdquo;</p>

<p>De dwerg, die beefde van innerlijke ontroering, onderdrukte
de bedenkingen die hij nog had, en zeide haastig: »Ik heb
Warda, de verdwenen kleindochter van den Paraschiet Pinem,
teruggevonden en hierheen gelokt, want zij en geene andere zal
mijne vrouw worden, als Ani koning is, en Katoeti groot wordt,
en mij vrijlaat en rijk maakt. Zij staat in dienst van de prinses
Bent-Anat, slaapt in haar voorvertrek en moet niet met hare
meesteres verbranden. Zij wilde volstrekt naar het paleis terug,
en daar zij als eene mug in het vuur zou vliegen, en zij daarin
niet mag omkomen, zoo bond ik haar vast.&rdquo;</p>

<p>»Heeft zij zich niet verweerd?&rdquo; vroeg de oude.</p>

<p>»Als eene waanzinnige,&rdquo; antwoordde de dwerg, »maar de
stomme slaaf van den stadhouder, die op bevel van zijn heer mij
heden in alle dingen moet gehoorzamen, heeft mij geholpen. Wij
hebben haar ook den mond dichtgebonden, opdat men haar
schreien niet zou hooren.&rdquo;</p>

<p>»Laat gij haar alleen, wanneer gij aan het werk gaat?&rdquo; vroeg
de tooveres.</p>

<p>»Haar vader blijft bij haar.&rdquo;</p>

<p>»De roodbaard Kaschta?&rdquo; vroeg de tooveres verbaasd. »Maar
heeft hij ulieden dan niet in stukken geslagen als aarden
potten?&rdquo;</p>

<p>»Hij verroert zich niet,&rdquo; zeide Nemoe lachend, »want toen
ik hem vond, maakte ik hem met Ani&rsquo;s ouden wijn zoo smoordronken,
dat hij neerligt als een mummie. Door hem ben ik te
weten gekomen, waar Warda zich schuil hield. Ik ging naar
haar toe en lokte haar mede, terwijl ik haar vertelde, dat haar<span class="pagenum"><a name="Page_467" id="Page_467">[467]</a></span>
vader doodelijk ziek was geworden, en liet haar bidden hem nog
eens te bezoeken. Zij liep naast mij voort als een gazel, en toen
zij den roodbaard daar roerloos zag liggen, wierp zij zich naast
hem op den grond en verlangde water om zijn voorhoofd af te
koelen. Want hij redeneerde als in eene ijlende koorts van ratten
en muizen, die hem overvallen hadden. Toen het later werd,
wilde zij tot hare meesteres terug, en wij moesten wel geweld
gebruiken. &mdash; Wat is zij schoon geworden, moeder! Gij zoudt
het nauwelijks kunnen gelooven!&rdquo;</p>

<p>»O, zeker kan ik het begrijpen,&rdquo; zeide Hekt. »Gij zult wel
op haar mogen passen, wanneer zij eens de uwe is.&rdquo;</p>

<p>»Ik zal haar behandelen als de vrouw van een aanzienlijke,&rdquo;
sprak Nemoe, »en eigene vrouwen betalen om haar te bewaken!
Maar Katoeti is zoo even met de vrouw van Mena teruggekeerd,
de sterren dalen en zoo straks.... Dat was reeds
het eerste teeken! Als Katoeti ten derde male fluit, gaan wij
aan &rsquo;t werk. Leen mij uwe tonderdoos, moeder, ze is beter dan
de mijne.&rdquo;</p>

<p>»Ziedaar,&rdquo; zeide Hekt, »ik heb haar niet meer noodig. Gewis,
het is met mij gedaan! Hoe beven uwe handen! Houd de
doos goed vast, anders valt zij op den grond, vóor gij vuur
gemaakt hebt.&rdquo;</p>

<p>De dwerg zeide de oude vaarwel, en zonder zich te verroeren,
liet zij toe, dat hij haar bij het afscheid nemen kuste.</p>

<p>Toen hij haar verlaten had, luisterde zij, diep ademhalend, in
de stilte van den nacht. Hare verstandige oogen vonkelden en
allerlei gedachten schoten pijlsnel door haar rusteloos brein. Toen
zij het tweede teeken uit het zilveren fluitje der weduwe vernam,
richtte zij zich hoog op en prevelde: »De ongeluksvogel Paäker,
zijne ijdele tante en die dreumes zijn ook tegen Ramses niet
opgewassen. Ani&rsquo;s sperwer is dood; hij heeft niets van de toekomst
te wachten, en ik niets van hem. Maar als Ramses wilde,
als de ware koning verplichting aan mij had, dan, ja dan kon
mijn oud lijk.... Juist, dat is het! Ja waarlijk, zoo moet
het zijn!&rdquo;</p>

<p>Zoo sprekende richtte zij zich met moeite op, hinkte, krom
gebogen en bevende, op haar stok naar het midden van de tent,
stak daar een fleschje en een mes bij zich, en sleepte zich met
inspanning harer laatste krachten naar Nemoe&rsquo;s tent, op het
oogenblik dat het laatste gefluit werd gehoord. Hier vond zij
Warda aan handen en voeten gebonden, en Kaschta in diepen
dronkemans-slaap op den grond liggende. Het meisje rilde
van schrik, toen zij de heks zag, en de naast haar knielende
kleine Scheraoe stak zijne handen smeekend en afwerend naar
de oude uit.</p>

<p><span class="pagenum"><a name="Page_468" id="Page_468">[468]</a></span></p>

<p>»Daar, neem dit mes, jongen,&rdquo; zeide de heks, »snijd de
banden door, waarmede ze dat arme ding gebonden hebben.
De papyrus-touwen<a name="FNanchor_355" id="FNanchor_355"></a><a href="#Footnote_355" class="fnanchor">355)</a> zijn stevig, gebruik het lemmet als
zaag!&rdquo;</p>

<p>Terwijl de kleine blijmoedig zijne krachten inspande, om haar
bevel te gehoorzamen, wreef zij met het geestrijke vocht uit het
fleschje dat zij medenam Kaschta&rsquo;s slapen, en druppelde een
weinig op zijne lippen. De roodbaard kwam langzaam bij, rekte
zich uit en nam met verbazing wat hem omringde op. Zij reikte
hem water en beval hem te drinken.</p>

<p>Toen Warda, van hare banden bevrijd, voor haar stond, zeide
zij: »De goden hebben u, blank meisje, tot gewichtige dingen
uitverkoren. Luister goed naar hetgeen de oude Hekt u zegt.
Het leven van den koning en zijne kinderen is in groot gevaar.
Ik wil u en de zijnen redden, en verlang daarvoor geen ander
loon, dan dat hij mijn lijk laat balsemen en in Thebe begraven.
Zweer mij, dat gij dat aan hem zult overbrengen, wanneer gij
hem gered hebt.&rdquo;</p>

<p>»Om der goden wil, wat zal er dan gebeuren?&rdquo; riep Warda,
buiten zichzelve van angst.</p>

<p>»Zweer, dat gij voor mijne begrafenis zult zorgen,&rdquo; herhaalde
de tooveres.</p>

<p>»Ik zweer!&rdquo; schreeuwde Warda. »Maar bij uw leven....&rdquo;</p>

<p>»Katoeti, Paäker en Nemoe zijn uitgegaan, om het paleis,
waarin Ramses slaapt, aan drie zijden in brand te steken. Hoort
ge het, Kaschta? &mdash; IJlt nu beiden de brandstichters achterna!
Wekt de bedienden! Tracht den koning te redden!&rdquo;</p>

<p>»Voort, vader, voort!&rdquo; riep het meisje, en beiden vlogen in
de duisternis weg.</p>

<p>»Zij is braaf en zal woord houden,&rdquo; prevelde de oude, en
beproefde of zij zich naar haar tent terug kon slepen. Maar
halverwege begaven haar de krachten. De kleine Scheraoe wilde
haar ondersteunen, maar hij was te zwak om haar te helpen.
Zij strekte zich uit in het zand op den weg en tuurde in de
verte. Daar zag zij, hoe uit het feestpaleis, dat als eene donkere
massa voor haar lag, eerst eene al lichter en lichter wordende
wolk te voorschijn kwam, en vervolgens zwarte rook, hoe daarna
eene heldere vlam hoog uitsloeg en een dichte regen van
vonken opsteeg.</p>
<p><span class="pagenum"><a name="Page_469" id="Page_469">[469]</a></span></p>
<p>»Loop naar de legerplaats, jongen!&rdquo; riep zij. »Roep &sbquo;brand!&rsquo;
en wek allen die slapen!&rdquo;</p>

<p>Scheraoe holde luid schreeuwende weg.</p>

<p>Hekt greep op eens naar haar hart en prevelde: »Daar is het
weer!&rdquo; &mdash; »Aan de andere zijde, Assa!&rdquo; &mdash; En weder: »Assa!&rdquo;
Nog eens vertrok zij de lippen om ze voor altijd te sluiten.</p>

<div class="footnotes">

<div class="footnote">
<p><a name="Footnote_355" id="Footnote_355"></a><a href="#FNanchor_355"><span class="label">355)</span></a> Uit de papyrus-plant werden niet enkel bladen om te schrijven, maar
ook touwen vervaardigd. Met papyrus-strikken waren ook de schipbruggen
saamgekoppeld, die Xerxes over den Hellespont liet slaan.</p>
</div></div>

<hr class="l1" />

<p><span class="pagenum"><a name="Page_470" id="Page_470">[470]</a></span></p>


<h3><a name="III_13" id="III_13"></a>DERTIENDE HOOFDSTUK.</h3>

<hr class="l4" />

<p>Katoeti had haar ongelukkigen neef Paäker verborgen gehouden
in eene der tenten van hare bedienden. De man had, na op het
slagveld van Kadesch zwaar verwond te zijn, onder onlijdelijke
smarten langs hem alleen bekende paden zich voortgesleept tot aan
het hol, dat Kaschta aan Pentaoer had gewezen. Met behulp van
een ezel, dien hij van een Syrischen boer had gekocht, kon hij het
zoover brengen. Hier vond hij zijn trouwen Ethiopischen slaaf,
die hem verpleegde, tot hij zich sterk genoeg gevoelde, om zijne
reis naar Egypte te vervolgen.</p>

<p>Onder de grootste ontberingen kwam hij verkleed als een Ismaëlitisch
kameeldrijver, te Pelusium. Zijne dienaren, die hem
zouden kunnen verraden, had hij in het hol achtergelaten. Eer
men hem de sterkten liet passeeren, op bepaalden afstanden gebouwd,
op de landengte, die de Middellandsche- en Schelfzeeën aan
elkander verbonden, ten einde Egypte te verdedigen tegen de
invallen der nomadische Schaoe-stammen<a name="FNanchor_356" id="FNanchor_356"></a><a href="#Footnote_356" class="fnanchor">356)</a>, werd hij aan een
streng verhoor onderworpen. Men vroeg hem onder anderen, of
hij den Mohar, die den koning had verraden, en van wien men
eene beschrijving gaf, niet had ontmoet. Niemand dacht in dien
uitgeteerden, vuilen eenoogigen kameeldrijver den breedgeschouderden
en sterkgespierden wegverkenner van den pharao voor
zich te zien. Om zich nog meer onkenbaar te maken, kocht
hij van een arts een in dien tijd veelvuldig gebruikt middel
om het haar te verven<a name="FNanchor_357" id="FNanchor_357"></a><a href="#Footnote_357" class="fnanchor">357)</a>, en smeerde daarmede zijn lichaam in.</p>

<p><span class="pagenum"><a name="Page_471" id="Page_471">[471]</a></span></p>

<p>Katoeti was met den stadhouder Ani lang vóor hem te Pelusium
aangekomen, om toezicht te houden op den bouw van het
paleis. Als een bedelende neger, met een palmtak in de hand,
waagde Paäker het haar te naderen. Zij gaf hem een aalmoes en
vroeg hem naar zijn vaderland; want ook den geringste zocht zij
hier voor zich te winnen. Maar ofschoon zij zijn antwoord met
schijnbare deelneming aanhoorde, zoo herkende zij hem toch niet.
Dit gaf hem moed. Hij kwam den volgenden dag opnieuw tot
haar, en noemde haar eindelijk zijn naam.</p>

<p>De weduwe bleef niet ongeroerd voor de vreeselijke verandering,
die er met haar neef was geschied. Hoewel zij wist dat
Ani zelfs allen met den dood had bedreigd, die gemeenschap
mochten houden met den verrader, zoo nam zij hem toch in haar
dienst, want zij kon den tot wanhoop gebrachten vijand van
den koning en van haren schoonzoon nooit beter gebruiken dan
thans. De verminkte, de vervolgde en vogelvrij verklaarde gids,
trok zich geheel in zichzelven terug, en hield zich op een afstand
van de overige bedienden. Uit de minachting waarmede hij op
geringe lieden neerzag, bleek, dat zijn hoogmoed nog niet gebroken
was. Aan Katoeti&rsquo;s dochter dacht hij maar zelden, en dan
als in een droom, want de haat had de liefde geheel uit zijne
ziel gedrongen. Slechts éen ding was er dat hem het leven
nog waarde deed hebben, het was de hoop om te mogen medewerken
tot het verderf en getuige te kunnen zijn van den dood
zijner vijanden.</p>

<p>Zoo bood Paäker zich der weduwe als een welkom werktuig
aan. De eigenaardige glans, die zijn overgebleven oog deed schitteren,
toen zij hem deelgenoot maakte van het plan, om &rsquo;s konings
vertrekken in brand te steken en te beletten, dat zoowel Mena
als de pharao ontkwam, gaf haar te verstaan, dat zij in den gids
den zekersten van alle helpers had gevonden.</p>

<p>Vóor de aankomst van Ramses had Paäker het tooneel zijner
werkzaamheid nauwkeurig onderzocht. Onder de vensters van de
koninklijke vertrekken, die wel veertig voet boven den beganen
grond verheven waren, liep eene smalle borstwering. Deze bedekte
de uiteinden der balken, waarop het met pek verzadigde en met
stroo gedekte roosterwerk rustte, dat de planken van de verdieping
droeg, in welke zich &rsquo;s konings vertrekken bevonden. De
openingen, waartusschen de brandende lont moest worden ingeschoven,
zou de gids teruggevonden hebben, ook al ware hij
aan beide oogen blind geweest.</p>

<p>Toen Katoeti voor de eerste maal haar fluitje deed hooren,
sloop hij naar zijn post. Geen schildwacht riep hem aan, want de
weinige wachters, die in de onmiddellijke nabijheid van het houten
gebouw op post waren gesteld, sliepen vast, door den zwaren<span class="pagenum"><a name="Page_472" id="Page_472">[472]</a></span>
wijn van den stadhouder bevangen. In den vorm van versieringen
waren in het hout van de buitenzijde eenige insnijdingen aangebracht.
Met behulp hiervan klouterde Paäker naar boven tot
op eene hoogte van twee manslengten. Dáar was eene touwladder
vastgemaakt, langs welke hij verder klom. Weldra stond
hij op de borstwering, waarboven zich de vensters der koninklijke
vertrekken bevonden, en waaronder het vuur moest worden aangebracht.</p>

<p>Ramses&rsquo; slaapkamer was helder verlicht. Zonder gezien te worden,
kon Paäker er een blik in slaan, en elk woord verstaan, wat
daar binnen werd gesproken. De koning zat in een leuningstoel
en zag naar den grond. De stadhouder Ani stond voor hem en
de wagenmenner Mena naast zijne legerstede, met &rsquo;s konings
slaaprok in de hand.</p>

<p>Thans hief Ramses het peinzend hoofd op, en zeide, terwijl
hij den stadhouder met oprechte hartelijkheid de hand reikte:
»Laat mij, waarde neef, dezen schoonen dag goed besluiten!
Terwijl ik reeds op het punt was geloof te slaan aan hetgeen
tot uw nadeel werd verteld, door hen die zich al te bezorgd
over mij maken, heb ik u een trouw vriend bevonden. Wantrouwen
is mijn hart anders ten eenemale vreemd, maar hier
werkten velerlei dingen te zamen, die mijne ziel benevelden,
en zoo kwam ik er toe u onrecht te doen. Dat doet mij leed,
oprecht leed, en ik schaam mij niet u vergeving te vragen, dat ik
aan uwe goede gezindheid heb kunnen twijfelen. Gij zijt mijn
vriend, en dat ik de uwe ben, dat zult gij ondervinden! Ziedaar
mijn hand! Geef mij de uwe, en geheel Egypte zal weten, dat
Ramses geen man zoo onvoorwaardelijk vertrouwt als zijn stadhouder
Ani. &mdash; Ik draag aan u de eerewacht over mijn slaapvertrek
op. Wij deelen dezen nacht dit vertrek te zamen. Ik
rust hier, neem gij, wanneer ik mij ter ruste leg, plaats op
het bed daartegenover!&rdquo;</p>

<p>Ani had Ramses de hand gereikt, thans stond hij bleek tegen
over hem. Paäker zag hem vlak in het gezicht, en het kostte
hem moeite niet in een luiden schaterlach uit te barsten.</p>

<p>Ramses merkte niet op in welk een onrust de stadhouder
verkeerde, want hij had Mena reeds een wenk gegeven, om
dichter bij hem te komen.</p>

<p>»Ook met u,&rdquo; zeide hij, »wensch ik af te rekenen, voor ik
mij heden ten ruste begeef. Gij hebt het geloof van uwe trouwe
gemalin op eene harde proef gesteld, en daar zij u oprecht liefheeft,
en zelve de ontrouw niet kent, heeft zij vast op u gebouwd,
met een kinderlijken eenvoud, die dikwijls verstandiger
is dan het overleg der wijzen. Ik beloofde u de vervulling van
een wensch, wanneer het blijken zou dat ik mij vergiste, toen<span class="pagenum"><a name="Page_473" id="Page_473">[473]</a></span>
ik meende dat Nefert na het gebeurde aan u zou twijfelen.
Zeg mij nu, wat gij verlangt!&rdquo;</p>

<p>Mena zonk op de knieën, kuste herhaaldelijk het gewaad van
zijn vorst en sprak: »Ik smeek om vergeving; niets anders verlang
ik dan vergiffenis! Ik heb zwaar misdreven, dat weet ik,
maar hoonend werd ik uitgedaagd. Ik zag de eerlooze hand van
den nijdigen verrader, dien men thans, gelijk ik weet, als eene
pad verafschuwt, zich onbeschaamd uitstrekken naar mijne
reine vrouw.&rdquo;</p>

<p>»Wat was dat?&rdquo; zeide de koning. »Het kwam mij voor dat
ik buiten gesteun hoorde.&rdquo;</p>

<p>Hij stond op, en ging naar het venster, zag naar buiten, maar
kon den gids niet opmerken, want deze had met zijn oog elke
beweging des konings gevolgd, en ging zoodra het klagend geluid
aan zijne boezem was ontsnapt, languit op de borstwering
liggen.</p>

<p>Mena knielde nog altijd, toen Ramses hem weder naderde.
»Vergeef mij!&rdquo; riep hij opnieuw, »Laat mij weder aan uwe
zijde op den wagen staan en uwe paarden mennen! Ik leef
slechts en ben alleen iets waard door u en uwe genade, mijn
koning, mijn heer, mijn vader!&rdquo;</p>

<p>Ramses gaf zijn vriend een teeken om op te staan, en zeide:
»Uwe bede was reeds vervuld, vóor zij door u werd uitgesproken.
Ik acht mij toch uw schuldenaar ter wille van uwe brave vrouw!
Breng Nefert, niet mij, uw dank. En wij allen, laat ons heden
met buitengewone geestdrift de hemelsche goden prijzen. Wat
heeft deze dag mij niet al gegeven! Hij deed mij u beiden,
twee verloren gewaande vrienden, terugvinden, en eindelijk
schonk hij mij een nieuwen zoon!&rdquo;</p>

<p>Een zacht gefluit drong door de nachtlucht. Het was het derde
teeken van Katoeti. Paäker blies den tonder aan, stak dien in
de opening onder de borstwering, en richtte zich daarna op om
weder te luisteren, zonder te denken aan het gevaar waarin hij
zichzelven bracht.</p>

<p>»Ik bid u,&rdquo; zeide de stadhouder, den pharao naderende, »mij
te vergunnen heen te gaan. Ik weet de eer die gij mij bewijst
te waardeeren, maar de inspanningen der laatste dagen hebben
mijne krachten uitgeput. Ik kan mij ter nauwernood op de
been houden, en de eerewacht...&rdquo;</p>

<p>»Zal aan Mena zijn toevertrouwd,&rdquo; viel Ramses hem in de
rede. »Slaap hier gerust, waarde neef! De anderen zullen des
te meer overtuigd worden, dat ik alle mistrouwen jegens u verre
van mij heb gezet! &mdash; Geef mij mijn nachtgewaad, Mena! &mdash; Nog
dit éene moet ik u zeggen: De jeugd zoekt de jonkheid,
Ani! Bent-Anat heeft zich een echtgenoot gekozen, harer waardig,<span class="pagenum"><a name="Page_474" id="Page_474">[474]</a></span>
den redder van mijn leven, den dichter Pentaoer. Hij ging
door voor een man van geringe afkomst, voor een zoon van den
hovenier, die in dienst staat van het Seti-huis. En wat ben ik
nu te weten gekomen van den opperpriester Ameni? Hij is de
echte zoon van den edelen Mohar zaliger, en die eerlooze en
boosaardige verrader Paäker is het kind van den hovenier. Eene
heks uit de Nekropolis heeft de kinderen verwisseld! Dat is het
beste geschenk van dezen dag, want reeds is de weduwe van
den Mohar, de edele vrouw Setchem, herwaarts gebracht, en ik
zou gedrongen zijn geweest tusschen twee vonnissen te kiezen:
of haar als moeder van den gevluchten booswicht naar de Ethiopische
steengroeven te zenden, óf haar voor de oogen van geheel
het volk te laten onthoofden. &mdash; Om der goden wil, wat
was dat?&rdquo;</p>

<p>Door het open venster was de rauwe kreet uit de borst van
een man naar binnen gedrongen. Terstond daarop volgde een
slag, als viel er eene zware massa van een groote hoogte naar
beneden.</p>

<p>Ramses en Mena vlogen naar het venster, maar verschrikt
traden zij terug, want een dikke rook kwam hen tegemoet.</p>

<p>»Roept de wachters!&rdquo; beval Ramses.</p>

<p>»Vlieg naar beneden, Ani!&rdquo; riep Mena. »Ik verlaat mijn heer
niet weder in het gevaar.&rdquo;</p>

<p>De stadhouder ijlde de deur uit, als een veroordeelde uit zijn
kerker. Doch hij had nog maar weinige schreden voorwaarts gedaan,
daar stortte de eenige trap die naar de bovenverdieping
voerde in elkaar, vóor hij dien bereiken kon. Katoeti had deze
door een enkelen hamerslag doen vallen, toen zij het binnengedeelte
van het paleis in brand had gestoken. Ani zag nog het
fladderen van haar kleed, terwijl zij de vlucht nam. Hij balde
de vuisten bij het uitroepen van haar naam, en zonder te weten
waar hij terecht zou komen, vloog hij het lange voorportaal
door waarop de kamers van den pharao uitkwamen.</p>

<p>Het vreeselijk geweld, veroorzaakt door het instorten van den
trap, drong den koning en zijn wagenmenner insgelijks het vertrek
te verlaten.</p>

<p>»Daar ligt de trap! Dat wordt ernst!&rdquo; zeide Ramses gelaten.
Hij ging in zijne kamer terug en plaatste zich voor het venster,
om vandaar het gevaar te overzien. Reeds sloegen de vlammen
helder uit aan den noordelijken vleugel van het paleis, zoodat
de nacht, die reeds voor de morgenschemering begon te wijken,
daghelder werd. Alleen de zuidelijke vleugel van het groote
gebouw was nog ongedeerd.</p>

<p>Mena vestigde zijne aandacht op de borstwering, van welke
Paäker naar beneden was gestort. Hij klom het venster uit, onderzocht<span class="pagenum"><a name="Page_475" id="Page_475">[475]</a></span>
het hout onder zijne voeten en bespeurde dat het stevig
genoeg was om onderscheidene personen te dragen. Hij zag
overal rond en richtte zijn oog met gespannen aandacht naar
den vleugel, die nog niet door de vlammen was aangetast.</p>

<p>»Het gebouw wordt met boosaardig opzet in brand gestoken,&rdquo;
schreeuwde hij opeens uit. »Zie daarheen! Daar zit een man,
die bezig is vuur tusschen het hout te steken.&rdquo;</p>

<p>In een oogwenk sprong hij weder in het vertrek, dat zich reeds
met rook begon te vullen, rukte &rsquo;s konings pijlkoker en boog, die
hijzelf boven zijn bed had opgehangen, van de wand, legde een pijl
aan de pees, mikte lang en met een gil viel de brandstichter neder.</p>

<p>Later vond men den dwerg Nemoe met den pijl van den wagenmenner
midden in het hart. Na den vloer onder Bent-Anat&rsquo;s
vertrekken in brand gestoken te hebben, had hij den vleugel van
het paleis, waarin Warda&rsquo;s vriend Rameri en de andere zonen
des konings sliepen, insgelijks willen aansteken.</p>

<p>Mena sprong opnieuw uit het venster en onderzocht het uitstek.
Het vertrek van den pharao vulde zich inmiddels meer en meer
met rook. Reeds drongen de vlammen hier en daar door de
voegen der planken heen.</p>

<p>Zoowel buiten als binnen het paleis begon beweging te komen.</p>

<p>»Brand! Brand! Moord! Hulp! Redt den koning!&rdquo; schreeuwde
de roodbaard uit al zijne macht, gevolgd door eenige lijfwachten,
die hij ijlings had gewekt.</p>

<p>Warda was in het paleis gevlogen, om Bent-Anat, welker
vertrekken zij kende, te roepen.</p>

<p>De koning was achter Mena het venster uitgeklommen en riep
de soldaten van de borstwering toe: »De helft van ulieden ga
het gebouw binnen, en trachtte allereerst de prinses te redden. De
andere helft zorge, dat het vuur den zuidelijken vleugel niet aantast.
Ik zal beproeven daarheen te komen!&rdquo;</p>

<p>Maar Nemoe&rsquo;s vuur had brand doen ontstaan en ook daar
vertoonden zich de vlammen, waartegen nu de soldaten worstelden
met inspanning van alle krachten. Hun luid geschreeuw
werd gehoord te midden van het knetteren en knappen van het
droge hout, dat door de laaie vlammen werd verteerd, van het
geschetter der bazuinen en geroffel der trommen, waarmede de
troepen werden gewekt.</p>

<p>Thans verschenen ook de prinsen aan de vensters hunner vertrekken.
Zij hadden in allerijl hunne mantels tot eene lijn aan
elkander geknoopt, waarlangs zij zich een voor een aflieten. Ramses
moedigde hen aan door zijn woord, maar hijzelf zag zich in
zijn voortgang belemmerd. De tamelijk breede borstwering die
hen droeg omgaf wel-is-waar het geheele gebouw, doch was bij
elke tien schreden afgebroken door afstanden van eene manslengte.<span class="pagenum"><a name="Page_476" id="Page_476">[476]</a></span>
Daarbij woekerde het vuur steeds voort. De knetterende
vonken spatten over hem en Mena heen, als het kaf rondom
den landman, die met zijn schudgavel de graanhalmen op een
hoop werpt<a name="FNanchor_358" id="FNanchor_358"></a><a href="#Footnote_358" class="fnanchor">358)</a>.</p>

<p>»Laat hieronder stroo op een hoop brengen,&rdquo; beval Ramses
met eene stem, die boven het geweld van den brand uit werd
gehoord. »Alleen een sprong naar beneden kan ons redden!&rdquo;</p>

<p>Reeds sloegen de laaie vlammen uit het koninklijk vertrek.
Het was onmogelijk daar weder binnen te gaan. Maar noch
Ramses noch Mena verloren hunne tegenwoordigheid van geest.</p>

<p>Toen de wagenmenner den laatsten der twaalf prinsen den grond
zag bereiken, bracht hij zijne handen aan den mond en riep
uit al zijn macht, als door een roeper, Rameri, den laatsten die
de reddende lijn zou gaan gebruiken, toe: »Haal de lijn in de
hoogte, en pas op dat zij niet beschadige, totdat ik kom!&rdquo;</p>

<p>Rameri volgde het bevel, en eer Ramses het verhinderen kon,
was Mena over den afstand gesprongen, die het eene gedeelte
der borstwering van het andere scheidde. Den koning en den
prinsen, die van beneden toezagen, stolde het bloed in de aderen,
toen Mena ten tweede male den ontzettenden sprong waagde. Eene
enkele misstap, en het zou hem gaan als zijn doodvijand Paäker.</p>

<p>Terwijl zij die beneden waren hem met ingehouden adem
volgden, en er niet anders werd gehoord dan het sissen en
knetteren der vlammen, het knappen der berstende houtkwasten,
het dof gedreun der neerstortende binten, en in de verte het
gezang van een priesterkoor, dat uit de legerplaats het tooneel
van den brand naderde, knielde Nefert, die door den kleinen
Scheraoe was gewekt, op den grond, en bad uit het diepst harer
ziel tot de reddende goden. Hare oogen volgden daarbij elken
sprong van haar echtgenoot, en zij beet zich de lippen aan bloed,
om toch geen kreet te slaken. Zij gevoelde dat hij grootmoedig
en goed handelde, en dat hij verloren zou zijn, wanneer zijne
opmerkzaamheid ook maar voor éen oogenblik werd afgetrokken
van dien afgrijselijken weg.</p>

<p>Daar stond hij naast Rameri. Hij bond zich het eene einde
van de uit mantels en doeken saamgebondene lijn om het
lichaam. Thans gaf hij Rameri, die zich aan het vensterkozijn
vasthield, het andere eind in de hand, en maakte zich gereed om
andermaal de gevaarlijke sprongen te wagen. Nefert zag hoe hij<span class="pagenum"><a name="Page_477" id="Page_477">[477]</a></span>
een aanloop nam. Zij hield beide handen op de saamgeklemde lippen,
om toch niet te schreeuwen. Zij kneep de oogen dicht, en
toen zij ze weder opende was de eerste sprong gelukt. Ook bij
den tweeden bewaarden de hemelsche goden hem voor vallen.
Bij den derden sprong strekte Ramses nog intijds de handen
uit, om hem te grijpen en voor vallen te bewaren. Nadat hij
het einde der lijn van zijne heupen had losgemaakt, maakte hij
haar stevig vast aan een uitstekenden balk, waarbij de koning
hem ondersteunde en hielp. Nu liet Rameri het andere einde
van den breeden en zwaren mantelketen los en volgde Mena.
Ook den prins, die in het Seti-huis niet te vergeefs zich bij de gymnastische
spelen geoefend had, gelukten de vreeselijke sprongen.</p>

<p>Weldra stond nu de pharao gered op den grond. Rameri
volgde hem en ten laatste ook Mena. Zoodra zijn voet den vasten
bodem betrad, kwam zijne teergeliefde vrouw hem het zweet
van de kloppende slapen wisschen.</p>

<p>Ramses vloog terstond naar den noordelijken vleugel van het
paleis, waarin Bent-Anat had vertoefd. Hij vond haar behouden
terug, maar handenwringende, want haar jeugdige lieveling
Warda was in de vlammen verdwenen, nadat het meisje zelve
haar gewekt en met de hulp haars vaders gered had.</p>

<p>Kaschta liep langs den brandenden buitenwand van het paleis
heen en weer, en rukte wanhopig zich de borstelige haren uit
het hoofd. Nu eens riep hij met luider stem zijn kind bij den
naam, dan weder stond hij te luisteren met ingehouden adem.
Het zou waanzin zijn geweest, op goed geluk in het ontzaglijk
groote brandende gebouw te gaan zoeken.</p>

<p>De koning had den beklagenswaardigen vader nauwelijks opgemerkt
of hij stelde hem aan het hoofd der soldaten, wien hij
bevolen had den wand van het gewezen verblijf van Bent-Anat
in te slaan, om te beproeven of het nog mogelijk was het verloren
kind te redden. Kaschta liet zich eene bijl geven, en hief dien
reeds op om het hout te verbrijzelen. Daar meende hij bij een
luik van de onderste verdieping, dat op Katoeti&rsquo;s bevel stevig
gesloten was, geklop te hooren, dat van binnen uit het gebouw
kwam. Hij volgde het geluid aandachtig. Er was geen twijfel
aan, er werd geklopt.</p>

<p>Met inspanning van al zijne krachten wrong Kaschta den bijl
tusschen den wand en het luik, dat eindelijk open sprong. Dichte
zwarte rookgolven drongen door deze nieuwe opening naar buiten.
Daar zag hij, te midden van dichte nevelen een man op het
punt van te bezwijken, terwijl hij Warda in zijne armen hield.
Op hetzelfde oogenblik sprong Kaschta naar binnen, en rukte,
te midden van rook en vonkenregen, zijne dochter uit de armen
van haren redder, die reeds half gestikt ineen zeeg. Hij sprong<span class="pagenum"><a name="Page_478" id="Page_478">[478]</a></span>
met zijn dierbaren lichten last weder naar buiten, en toen hij,
op veiligen bodem gekomen, zijne lippen zacht op hare geslotene
oogleden drukte, werden zijne oogen vochtig. In zijne verbeelding
zag hij weder het beeld der vrouw, die haar ter wereld
bracht, die als eene eenzame palmboom de dorre woestijn zijns
levens had opgeluisterd.</p>

<p>Doch maar enkele oogenblikken liet hij aan zijne gewaarwordingen
den vrijen loop, Bent-Anat zelve nam Warda uit zijne
armen over, en hij ijlde naar het brandende gebouw terug. Hij
had den redder van zijn kind maar al te goed herkend; het was
de priester Nebsecht, die sedert het gebeurde bij den Sinaï de
prinses niet had verlaten, en als haar lijfarts, met haar gevolg
in hare vertrekken een onderkomen had gevonden. Nu het luik
weg was, kwam er een sterke luchtstroom door de opening het
vertrek binnen. De heldere vlammen sloegen reeds het venster
uit. Toch leefde Nebsecht nog, want zijn gekerm drong door
rook en vuurgloed naar buiten.</p>

<p>Kaschta drong andermaal door het venster binnen. Die achter
hem stonden zagen, dat de zolderbalken van het vertrek reeds
begonnen te buigen, en waarschuwden hem. Ja, de koning zelf
gebood hem terug te keeren. De roodbaard zat echter reeds op
het kozijn, en terwijl hij naar beneden riep: »Ik heb mij met
mijn bloed tot zijn schuldenaar verklaard. Tweemalen heeft hij
mijn kind gered, thans betaal ik hem mijne schulden!&rdquo; verdween
hij in het brandend vertrek.</p>

<p>Een oogenblik later vertoonde hij zich weder met Nebsecht,
wiens wit gewaad reeds door de vlammen gezengd was, op de armen.
Men zag nog hoe hij met zijn last meer en meer het venster
naderde. Een menigte soldaten, en onder hen ook Pentaoer, drongen
naar voren om te helpen, en vingen den bewusteloozen arts
dien Kaschta het venster uittilde, in hunne armen op.</p>

<p>De roodbaard maakte zich gereed hem te volgen, maar eer hij
den sprong had gedaan, stortten de balken der zoldering boven hem
in elkaar, en begroeven den rechtschapen zoon van den Paraschiet.</p>

<p>Pentaoer liet zijn bewusteloozen vriend Nebsecht in een tent
dragen, en hielp de artsen, die zijne brandwonden verbonden.</p>

<p>De dichter was in een ernstig gesprek met den opperpriester
verdiept, toen het brandalarm werd vernomen. Ameni had hem
medegedeeld, dat hij niet de zoon was van een hovenier, maar
dat hij uit een der edelste huizen van het land was gesproten.
De grondvesten van zijn uitwendig leven werden als onder zijne
voeten weggerukt. Ameni&rsquo;s verhaal verplaatste hem als uit een hut
in een paleis, en toch toonde Pentaoer zich noch buitengewoon
verrast, noch uitermate verheugd. Zoo zeer was hij gewoon lief
en leed niet van buiten, maar van binnen te ervaren. Zoodra hij<span class="pagenum"><a name="Page_479" id="Page_479">[479]</a></span>
het geroep van brand had gehoord, was hij naar het toneel van
het onheil gevlogen, en had zich, toen hij het gevaar overzag
waarin Ramses verkeerde, aan het hoofd gesteld van de vele
soldaten, die uit de legerplaats kwamen toeschieten, ten einde te
beproeven of het ook mogelijk was den pharao van binnen uit
het gebouw ter hulp te komen.</p>

<p>Onder de wagenstrijders die hem volgden, was ook Katoeti&rsquo;s
lichtzinnige zoon, die zich voor Kadesch gunstig had onderscheiden
en deze nieuwe gelegenheid aangreep om zijn moed te toonen.
Het instorten der wanden belemmerde deze schare, die met ware
doodsverachting trachtte voort te dringen, ten laatste verder te
gaan. Zij trok zich echter eerst terug, nadat velen uit hun midden
gestikt en onder brandende balken verpletterd waren. De eerste
die hier om het leven kwam, was Nefert&rsquo;s broeder, Katoeti&rsquo;s zoon.</p>

<p>Warda was naar de naastbijzijnde tent gebracht. Haar schoon
hoofdje rustte in Bent-Anat&rsquo;s schoot, en Nefert trachtte haar in
het leven terug te roepen, terwijl zij hare slapen wreef met een
geestrijk vocht. De lippen der jonkvrouw bewogen zich zacht.
Voor het oog harer verbeelding vertoonde zich nog eenmaal alles,
wat zij in het laatste uur doorleefd en geleden heeft. Zij zag hoe
zij met haar vader door de legerplaats voortijlde, en met hem,
langs den bekenden weg, in de vertrekken der prinses doordrong,
terwijl hij de deuren insloeg, die door Katoeti gesloten waren. Zij
zag hoe Bent-Anat, door haar gewekt, haar achterna kwam met
haar gevolg. Zij herinnerde zich droomerig haar schrik, toen zij,
dicht bij de deur, waardoor zij gered zouden zijn, bespeurde, dat
zij haar kleinood, het eenige erfdeel harer gestorvene moeder, in
haar koffer had achtergelaten, en hoe zij haastig was omgekeerd,
alleen door den arts Nebsecht opgemerkt. Nog eenmaal doorleefde
zij den angst, die zij had uitgestaan, toen zij het kleinood weder
op haar boezem had geborgen, en den schrik die haar overmeesterde,
toen op den terugweg rook en vlammen haar tegensloegen.
Wederom gevoelde zij zich de krachten ontzinken, en was het haar,
als nam de zonderlinge priester met zijn wit gewaad haar opnieuw
in zijne armen. Zij zag als in den droom andermaal hoe zijne
oogen met innige teederheid op haar gericht waren, en lachte half
dankbaar, half onwillig, als zij dacht aan het zachte kusje, dat
hij, eer de sterkere armen haars vaders haar aangrepen, op hare
lippen had gedrukt.</p>

<p>»Wat is zij toch schoon!&rdquo; zeide Bent-Anat. »Ik geloof dat de
arme Nebsecht niet dwaalde, toen hij vertelde, dat hare moeder
eene aanzienlijke vrouw uit het buitenland is geweest. Zaagt gij
ooit sierlijker handen en voeten? En hare huid is zoo doorzichtig
als Phoenicisch vloeispaath.&rdquo;</p>

<div class="footnotes">

<div class="footnote">
<p><a name="Footnote_356" id="Footnote_356"></a><a href="#FNanchor_356"><span class="label">356)</span></a> Ebers, <cite>Aegypten und die Bücher Mose&rsquo;s</cite>. S. 78.</p>
</div>

<div class="footnote">
<p><a name="Footnote_357" id="Footnote_357"></a><a href="#FNanchor_357"><span class="label">357)</span></a> In den papyrus-Ebers vind men vele recepten tot bereiding van
middelen om het haar te verven. Van een dier middelen zou Schesch,
de moeder van Teta, en gemalin van den eersten pharao van Egypte,
de uitvindster geweest zijn. Het oudste van alle voorhandene recepten
is dus een voorschrift, hoe men het haar verft.</p>
</div>

<div class="footnote">
<p><a name="Footnote_358" id="Footnote_358"></a><a href="#FNanchor_358"><span class="label">358)</span></a> Men bedenke, dat het graan in Egypte niet gedorscht, maar door
ossen getreden werd. De halmen, die rechts en links uit den cirkel
werden gestooten, moesten door een arbeider met zijn schudgavel of riek
weder naar het midden worden geworpen, waarbij het kaf en de graankorrels
naar alle zijden heen vlogen. <span class="vert">Vert.</span><br /></p>
</div></div>

<hr class="l1" />

<p><span class="pagenum"><a name="Page_480" id="Page_480">[480]</a></span></p>


<h3><a name="III_14" id="III_14"></a>VEERTIENDE HOOFDSTUK.</h3>

<hr class="l4" />

<p>Terwijl de vriendinnen Warda weder bijbrachten en liefderijk
verpleegden, liep vrouwe Katoeti in hare tent onrustig op en
neder. Kort nadat zij was weggeslopen om het gebouw in brand
te steken, had het geschreeuw van den kleinen Scheraoe hare
dochter gewekt. Zij vond Nefert&rsquo;s rustbed verlaten, toen zij,
bevende over al hare leden en met zware handen, van haar
misdadig werk terugkeerde.</p>

<p>Zij zat nu vruchteloos op Nemoe en Paäker te wachten. Haar
hofmeester, dien zij herhaalde malen uitzond, om te vragen of de
stadhouder reeds was teruggekeerd, bracht steeds een ontkennend
antwoord, en tevens het bericht, dat hij de oude Hekt midden
op den weg dood had gevonden.</p>

<p>Het hart der weduwe klopte hevig en zij huiverde. Want terwijl
zij luisterde naar het geroep der soldaten, die kwamen
blusschen, naar het tromgeroffel en de trompetsignalen van
anderen, die den koning ter hulp ijlden, overvielen haar sombere
vermoedens. Thans trof ook het dof gedreun van instortende
balken en wanden haar oor. Een boosaardig lachje speelde er
om hare lippen, terwijl zij dacht: »Dat trof misschien den koning
en mijn beminden schoonzoon, die het zeker niet helpen kon,
dat wij niet in schande zijn omgekomen, en die zich na alles
wat voor Kadesch is geschied, aan zijn geduldigen meester zal
hechten gelijk een kalf aan eene grazende koe.&rdquo;</p>

<p>Wederom vervulde haar nieuwe moed. Zij hoorde in hare verbeelding
de kreten der Ethiopische troepen, die den stadhouder
tot koning uitriepen. Zij zag Ani, getooid met de kroon van
Opper- en Neder-Egypte, op den troon van Ramses, en zich zelve
in een eenvoudig maar kostbaar gewaad aan zijne zijde. Zij beschouwde
zich als in het blijvend bezit van Mena&rsquo;s erfdeel, door<span class="pagenum"><a name="Page_481" id="Page_481">[481]</a></span>
den stadhouder vergroot en geheel van schulden vrijgemaakt,
waarmede zij benevens haar zoon en hare dochter nu naar welgevallen
konden handelen. Ja, een nieuw en schitterend plan vervulde
haar met verwachtingen, die haar van blijdschap bedwelmden.
Misschien was Nefert reeds in deze ure weduwe, en waarom zou
het haar niet gelukken Ani over te halen, haar kind, de schoonste
vrouw uit Egypte, tot zijne gemalin te kiezen? Dan werd zij als
koningin-moeder onschendbaar en almachtig. Sedert lang had zij
zich gewend den gids Paäker als een weggeworpen werktuig te
beschouwen, dat weldra geheel vernietigd moest worden. Zijne bezittingen
konden misschien eens op haar zoon worden overgebracht,
die zich voor Kadesch zoo dapper had gedragen, en die Ani zeker
eerlang tot zijn wagenmenner of tot overste zijner wagenstrijders
verheffen zou. Terwijl zij zich, al sneller en sneller op en neer
wandelende, in zulke bespiegelingen vermeide, verliet haar alle
bezorgdheid.</p>

<p>Daar stormde de hofmeester, dien zij ditmaal naar het brandende
gebouw had gezonden, hare tent binnen, en bracht onder
allerlei gebaren van ontzetting de boodschap, dat de koning en
zijn wagenmenner op eene smalle borstwering midden tusschen
de vlammen zweefden; dat zij verloren waren, als er geen wonder
geschiedde. Brandstichters, zoo heette het, hadden het vuur
aangelegd, en hij, de hofmeester, was weggevlogen om haar bericht
te brengen, toen men het verpletterde lijk van den gids
Paäker, dien men aan zijne zegelring had herkend, en ook dat
van den armen met een pijl doorboorden Nemoe hem voorbijgedragen
had.</p>

<p>Katoeti zweeg; na eene diepe ademhaling vroeg zij: »En de
zonen van Ramses?&rdquo;</p>

<p>»Den goden zij dank!&rdquo; antwoordde de hofmeester. »Het gelukte
hun zich aan saamgeknoopte kleedingstukken af te laten.
Eenigen waren reeds gered, toen ik den brand verliet.&rdquo;</p>

<p>Er kwam eene donkere wolk over Katoeti&rsquo;s gelaat, en zij zond
opnieuw haar bode uit. De oogenblikken zijner afwezigheid
schenen haar dagen. Nu eens bewoog zich haar boezem onstuimig
op en neder, dan hield zij haar adem in en sloot de oogen,
alsof de angst haar laatste levenskracht uitbluschte.</p>

<p>Eindelijk, lang na zonsopgang, kwam de hofmeester terug.
Bleek, bevende, nauwelijks in staat een woord uit te brengen,
wierp hij zich voor de weduwe neder en riep klagend: »O,
welk een nacht! &mdash; Bereid u voor op het ergste, meesteres!
Moge Isis, die ook haar geliefden zoon zag nederstorten in den
strijd voor zijn vader en koning, u troosten, en Amon, de groote
god van Thebe u kracht verleenen! Onze trots, onze hoop, uw
zoon werd door instortende balken verpletterd.&rdquo;</p>

<p><span class="pagenum"><a name="Page_482" id="Page_482">[482]</a></span></p>

<p>Katoeti vernam deze woorden strak en doodsbleek voor zich
ziende, zonder dat een traan hare oogen bevochtigde. Na eenige
oogenblikken vroeg zij dof: »En Ramses?&rdquo;</p>

<p>»Laat ons de goden prijzen!&rdquo; antwoordde de hofmeester; »hij
is gered door uw schoonzoon Mena!&rdquo;</p>

<p>»En Ani?&rdquo;</p>

<p>»Verbrand. Zij vonden zijn lijk onkenbaar misvormd. Men
herkende hem alleen aan den diadeem, dien hij op het feest
had gedragen.&rdquo;</p>

<p>Katoeti staarde weder in de ruimte, en vol ontzetting ging
de hofmeester achteruit als voor eene waanzinnige, toen zij, in
plaats van te weenen, hare kleine, met ringen bedekte handen
tot vuisten balde, ze hoog ophief en in een luid hoonend gelach
uitbarstte. Doch verschrikt over den toon van hare eigene stem,
zweeg zij plotseling, en richtte haar blik strak op den grond.
Zij hoorde en zag niet, dat de overste der veiligheidsbeambten,
die men »de oogen en de ooren des konings&rdquo; noemde, gevolgd
door een aantal officieren en een schrijver, door de deur der
tent op haar toetrad, en haar bij name riep. Eerst toen de
hofmeester haar angstig aanstootte, ontwaakte zij als uit een
diepen slaap.</p>

<p>»Wat hebt gij hier in mijne tent te doen?&rdquo; vroeg zij de
beambten, terwijl zij zich trotsch oprichtte.</p>

<p>»In naam van den opperrechter van Thebe,&rdquo; zeide de bevelhebber
der veiligheidsbeambten plechtig, »neem ik u gevangen
en daag ik u voor het gerecht, om u voor het hoogste gerechtshof
te rechtvaardigen tegen de zware aanklacht van hoogverraad,
van poging tot koningsmoord en brandstichting, waarop de
doodstraf staat.&rdquo;</p>

<p>»Ik ben bereid,&rdquo; antwoordde de weduwe, en een spottende
glimlach speelde om hare lippen.</p>

<p>Daarop wees zij met de haar eigene waardigheid naar een
stoel en zeide: »Neem plaats, opdat ik mij kleede!&rdquo;
De beambte boog. Hij bleef echter staan aan den ingang van
de tent, terwijl zij hare zwarte haren samenbond, den diadeem
op het hoofd zette, haar zalfkastje opende en daaruit haastig
een fleschje nam met snelwerkende strychnine, dat zij zich reeds
voor eenige maanden door Nemoe van de oude Hekt had weten
te verschaffen.</p>

<p>»Mijn spiegel!&rdquo; riep zij hare dienstmaagd toe, die in een
hoek van de tent zat neergehurkt.</p>

<p>Zij hield vervolgens de metalen schijf voor het aangezicht, zoodat
de beambten niet konden zien wat zij deed, bracht het fleschje
aan hare lippen, en ledigde het in één teug. De spiegel ontviel
aan hare hand, zij wankelde en eene doodelijke kramp deed haar<span class="pagenum"><a name="Page_483" id="Page_483">[483]</a></span>
het hoofd buigen. De beambte snelde op haar toe, en terwijl zij
stervende hem aanzag, zeide zij duidelijk: »Mijn spel is verloren:
maar ook Ameni, ook Ameni zal niets winnen. Zeg hem dat!&rdquo;
Zij zeeg neer, prevelde Neferts naam, gaf een gil, die door merg
en been drong, en was een lijk.</p>

<hr class="l3" />

<p>Het mag zijn dat de drinkbeker van het geluk voor enkele
menschen zoo rein en helder wordt als kristal, maar zelden verzuimt
toch het noodlot er een druppel in te gieten, die den drank
troebel maakt. Maar wij mogen daarover niet ontevreden zijn,
want juist deze druppel is het, die ons vermaant de goede gave
des levens matig en dankbaar te genieten.</p>

<p>Het zalig wederzien van Mena en Nefert was wel-is-waar
beneveld door den geweldadigen dood van Katoeti, maar beiden
gevoelden nu eerst recht den ernst der liefde. Mena moest zijne
vrouw het gemis van moeder en broeder vergoeden, en Nefert
had veel goed te maken van hetgeen de gestorvenen jegens haar
echtgenoot hadden misdreven. Zij begrepen nu, dat zij elkander
hadden wedergevonden, niet enkel om van elkanders bijzijn te genieten,
maar ook om elkander wederkeerig te steunen en te dragen.</p>

<p>Ramses verliet de rookende puinhoopen, vervuld van dank
jegens de hemelsche goden, die hem en de zijnen genadig hadden
behouden. Hij beval ontelbare stieren te slachten en door het
gansche land vreugdefeesten te vieren. Maar zijn hart was diep
bedroefd, omdat hij het slachtoffer was geweest van eene schandelijke
misleiding. Evenals altijd, wanneer hij gevoelde dat het
evenwicht zijner ziel was verstoord, verlangde hij naar eene eenzame
ure, en liet zich in de legertent brengen, die men in allerijl
voor hem had opgeslagen. Want hij had geweigerd Ani&rsquo;s prachtig
verblijf te betreden. Het was hem alsof dit, als de woning
van een melaatsche, door verraad en leugen was verpest.</p>

<p>Een uur lang bleef hij alleen. Hij woog het kwaad, dat hij
van menschen had ervaren, tegen het verblijdende en goede, en
bevond, dat het laatste het eerste verre overtrof. Als hij van
oogenblik tot oogenblik zich weder voor den geest riep, wat er
dezen morgen met hem was gebeurd, werd hij zich ten volle
bewust van de dankbaarheid, die hij niet alleen zijn hemelschen
maar ook zijn aardschen vrienden verschuldigd was. Uwe moeder,
zoo sprak hij tot zichzelven, leerde u dankbaar te zijn, en den
plicht der dankbaarheid hebt gij ook uwen kinderen ingescherpt.
Hij is vroom, die zich jegens de goden dankbaar betoont, en goed,
die niet vergeet hoeveel dank hij aan menschen verschuldigd is.</p>

<p><span class="pagenum"><a name="Page_484" id="Page_484">[484]</a></span></p>

<p>Toen hij Bent-Anat en Pentaoer in zijne tent ontbood, was
alle bitterheid uit zijne ziel verdwenen. Hij liet zich door zijne
dochter verhalen, hoe haar hart zich voor den dichter geopend
had, viel haar daarbij telkens met een woord van berisping of lof
in de rede, en vaderlijke vreugde vervulde zijne ziel, toen hij de
handen van zijn veelgeliefd kind in die van den dichter legde.</p>

<p>Bent-Anat liet haar hoofd vol zalig gevoel tegen de borst van
Assa&rsquo;s kleinzoon rusten, maar zij zou zich niet minder blijmoedig
hebben overgegeven aan Pentaoer, den zoon van den hovenier.</p>

<p>»Gij zijt nu een der onzen,&rdquo; zeide Ramses en gebood den
dichter bij hem te blijven, toen hij de herauten, boden en tolken
beval de Aziatische vorsten, die aan genen oever van den Nijl in
hunne tenten verwijlden, tot hem te roepen, om deugdelijke
verdragen met hem te sluiten, die lang zouden duren.</p>

<p>Alvorens deze verschenen, betraden de zonen van den pharao
de tent huns vaders. Zij vernamen uit &rsquo;s konings eigen mond,
tot welk aanzienlijk huis Pentaoer behoorde, en hoe zij het aan
hunne zuster te danken hadden, dat zij in hem een nieuwen broeder
hadden gewonnen. De prinsen wenschten het schoone en edele
paar met oprechte vreugde geluk, doch niemand deed dit met
meer warmte dan de jonge Rameri.</p>

<p>De koning liet deze laatsten uit de rij zijner broeders vooruit
treden, Ramses dankte Rameri voor zijne stoute daad van
dezen morgen, waaraan hij zijne redding te danken had. Reeds
voor Kadesch had hij hem met het gewaad van den man
bekleed<a name="FNanchor_359" id="FNanchor_359"></a><a href="#Footnote_359" class="fnanchor">359)</a>. Thans benoemde hij hem tot opperbevelhebber van het
legioen zijner wagenstrijders, en schonk hem het versiersel der
leeuwenorde voor dappere daden, dat om den hals gedragen werd<a name="FNanchor_360" id="FNanchor_360"></a><a href="#Footnote_360" class="fnanchor">360)</a>.</p>

<p>De prins dankte zijn vader in geknielde houding. Deze nam
Rameri&rsquo;s kroeskop tusschen zijne handen en zeide: »Door uwe
voortreffelijke daden hebt gij aanspraak op lof en belooning van
uw vader, die thans gered, reden heeft om over zulk een zoon
tevreden te zijn. Maar als koning, die waakt over de wet<a name="FNanchor_361" id="FNanchor_361"></a><a href="#Footnote_361" class="fnanchor">361)</a> en dit<span class="pagenum"><a name="Page_485" id="Page_485">[485]</a></span>
land bestuurt, moet ik toornig zijn, ja u misschien bestraffen!
Het is u moeielijk gevallen u te onderwerpen aan den schooldwang,
waardoor wij gehoorzaamheid moeten leeren, om later in staat te
zijn met billijkheid te bevelen. Vóor wij u riepen, hebt gij Egypte
verlaten en zijt gij naar het leger opgetrokken. Gij hebt getoond
in moed en kracht een man te zijn, maar een onbezonnen knaap
wat betreft verstandig overleg, hetwelk de zoon van een heldenstam
minder gemakkelijk leert dan flink er op in te slaan. Zonder eene
leerschool doorloopen te hebben, rekendet ge u reeds onder de
meesters in den krijg. En wat was het gevolg? Tweemaal geraaktet
gij gevangen, en tweemaal moest ik u uit de handen der vijanden
loskoopen.</p>

<p>»De koning der Danaërs leverde u uit tegen zijne dochter, die
Mena in zijne tent bewaarde. Hij verheugt zich nu reeds lang,
dat hij zijn kind terug ontving. Maar met haar hebben wij het
krachtigst middel uit de hand moeten geven, om eene vaste en
duurzame vredesgelofte te verkrijgen van den vorst, die over de
steeds machtiger en trotscher wordende mannen op de eilanden
en aan de noordelijke kusten van de groote zee<a name="FNanchor_362" id="FNanchor_362"></a><a href="#Footnote_362" class="fnanchor">362)</a> gebied voert.</p>

<p>»Zoo wordt door de onvoorzichtige en onwillekeurige handelwijze
van een knaap het groote werk in gevaar gebracht, dat
nu moet worden voltooid. Het doet mij heden bijzonder leed, dat
ik uw gemoed, hetwelk ik door lof oprichtte, door berisping weder
moet nederdrukken. Ik wil ook niet straffen, maar enkel leeren
en waarschuwen. Eene staatsinrichting is gelijk aan de in elkander
grijpende raderen, die eene schepmachine van den Nijl in
beweging brengen. Wanneer éen rad weigert, staat het geheel
stil, hoe krachtig de stieren ook zijn, die den balk ronddraaien.
Ieder uwer, vergeet dit niet, is een hoofdrad in de kunstmatige
inrichting van den staat, en kan dan alleen nut doen, wanneer
hij zich zonder wederstand te bieden onderwerpt aan de machten
die hem leiden. Sta nu op! Mogelijk zal het gelukken den koning
der Danaërs, ook zonder gijzelaars, deugdelijke waarborgen af te
dwingen.&rdquo;</p>

<p>Daar traden herauten de tent binnen met het bericht, dat de
vertegenwoordiger van den koning der Cheta en der vorsten,
zijne bondgenooten, in de raadzaal van den pharao wachtten.
Ramses liet zich de kroon van Opper- en Neder-Egypte opzetten
en kleeden in zijn vol ornaat. Zijne ceremoniemeesters, de
dragers van de teekenen zijner macht, en de met struisvederen
getooide oversten zijner schrijvers gingen hem vooruit, terwijl<span class="pagenum"><a name="Page_486" id="Page_486">[486]</a></span>
zijne zonen, de opperbevelhebbers van zijn leger en de tolken hem
volgden.</p>

<p>Ramses zette zich vol waardigheid op zijn troon. Uit zijne oogen
straalde ernst en strengheid, terwijl hij de hulde der door hem
overwonnen vorsten aannam. Alle Aziaten kusten den grond vóor
zijne voeten. De koning der Danaërs alleen stelde zich met eene
buiging tevreden.</p>

<p>De pharao zag hem met weerzin aan, en liet hem door de tolken
vragen, of hij zich al of niet voor verslagen hield? De vorst
liet Ramses antwoorden, dat hij niet als gevangene voor hem
verschenen was, en dat hetgeen de koning van hem verlangde
hem zou onteeren naar de zeden van zijn vaderland, een land van
vrijgeboren mannen, die zich enkel voor de goden ter aarde wierpen.
Hij hoopte een bondgenoot te worden van den gebieder over
Egypte, en stelde hem de vraag, of hij een onteerde tot vriend
begeerde?</p>

<p>Ramses nam met zijne oogen de trotsche en edelgevormde gestalte
op van den vorst, die zulk eene taal voerde, en zeide streng:
»Alleen met zulke tegenstanders ben ik geneigd vrede te maken,
die zich vrijwillig buigen voor de dubbele kroon op mijn hoofd.
Blijft gij in uwe weigering volharden, dan zult gij met de uwen
niet deelen in de milde verdragen, die ik met deze uwe bondgenooten
verlang te sluiten.&rdquo;</p>

<p>De Danaër bewaarde zijn zelfbewuste houding, die echter vrij
was van alle aanmatiging, toen deze woorden van Ramses hem
werden vertolkt. Hij deed den pharao antwoorden, dat ook hij
gekomen was met het plan, om tegen een hoogen prijs vrede te
sluiten, maar dat hij zich noch voor eene kroon noch voor een
mensch in het stof werpen kon of wilde. Hij was voornemens den
volgenden dag te vertrekken, hij bad dus om eene gunst, mede
in naam zijner dochter; want hij had gehoord, dat de Egyptenaars
de vrouw in hooge eere hielden. De koning wist dat zijn wagenmenner
Mena zijne dochter niet als eene gevangene maar als eene
zuster had behandeld, daarom koesterde Praxilla evenals hij den
wensch, den edelen wagenmenner vaarwel te zeggen, en hem benevens
zijne gemalin voor zulk eene groote edelmoedigheid te danken.
Hij hoopte dat Ramses hem zou toestaan vóor zijn vertrek
den stroom nog eens te overschrijden en met zijne dochter, Mena
op te zoeken in zijne tent.</p>

<p>De pharao willigde deze bede in. De vorst der Danaërs verliet
daarop de tent, waarna de onderhandelingen een aanvang
namen. In weinige uren was men hiermede gereed, want de
Egyptische en Aziatische schrijvers waren het gedurende den langen
marsch reeds eens geworden over het verdrag, dat thans geteekend
zou worden. Het vredesprotokol zou in Ramses-stad<span class="pagenum"><a name="Page_487" id="Page_487">[487]</a></span>
Tanis, door de vele daar gevestigde Semieten Zoan genoemd, in
bewoordingen, die men zorgvuldig moest wikken en wegen, geschreven
en onderteekend worden. De Aziatische vorsten mochten
nu als gasten aan den koninklijken maaltijd deelnemen. Zij
zaten echter aan eene bijzondere tafel, want een Egyptenaar zou
zich verontreinigd hebben, wanneer hij met vreemdelingen aan
denzelfden disch at.</p>

<p>Ramses was echter niet volkomen tevreden. Wanneer de Danaër
heenging, zonder zich met hem verbonden te hebben, dan was het
te verwachten, dat de vrede, dien hij zoo ernstig begeerde, wederom
van korten duur zou zijn. Toch gevoelde hij dat de vorst der
Danaërs, al ware het alleen met het oog op de andere overwonnen
vorsten, niet mocht vrijgesteld worden van de deemoediging, die
hij gedwongen en, zoo hij meende, gerechtigd was hem op te
leggen, al trok die mannelijke houding hem ook aan, en al moest
hij erkennen dat de dapperheid der door dezen ten strijde gevoerde
volken hem achting afdwong.</p>

<p>De zon neigde reeds ten avond, toen Mena, wien de koning
verlof had gegeven, buiten zich zelven van blijdschap aan de tafel
der vergaderde vorsten verscheen, en den koning liet verzoeken,
of hij hem iets gewichtigs mocht mededeelen. Ramses gaf hem
een wenk, de wagenmenner naderde hem en beiden voerden eenige
oogenblikken een zacht maar levendig gesprek.</p>

<p>Ten laatste stond de pharao van zijn troon op, en riep Bent-Anat
toe: »Deze dag, die zoo schrikkelijk is begonnen, zal blijde
eindigen. Het lieftallig meisje, dat u heden gered heeft en bijna
eene prooi der vlammen was geworden, is van hooge afkomst.&rdquo;</p>

<p>»Zij is van vorstelijk bloed,&rdquo; riep Rameri, zijn vader oneerbiedig
in de reden vallende.</p>

<p>Ramses zag hem berispend aan en zeide: »Mijne zonen zwijgen
tot ik hen vraag.&rdquo;</p>

<p>De prins kreeg eene kleur en zag voor zich. De koning stond
op, wenkte Bent-Anat en Pentaoer, verzocht zijne gasten hem
voor een korten tijd te verontschuldigen, en maakte zich gereed
de tent te verlaten. Daar naderde Bent-Anat. Zij zag haar vader
vragend aan en fluisterde hem eenige woorden in het oor, die op
haar broeder betrekking hadden. En niet te vergeefs, want Ramses
bleef staan, zag eenige oogenblikken nadenkend naar den grond,
en wendde toen zijn blikken naar den kroeskop, dien hij beschaamd
en als aan zijn plaats genageld zag staan. Hij riep Rameri bij zijn
naam, en gaf hem een wenk om te volgen.</p>

<div class="footnotes">

<div class="footnote">
<p><a name="Footnote_359" id="Footnote_359"></a><a href="#FNanchor_359"><span class="label">359)</span></a> De scheepsgezagvoerder Ahmes vertelt in zijne levensbeschrijving,
die in den wand van zijn graf te el Kab is uitgebeiteld (regel 6), dat hij
met &bdquo;het gewaad der jonge mannen&rdquo; bekleed is geworden, en dat hij
&bdquo;vervolgens een huis genomen heeft,&rdquo; of wel zijn eigen huis heeft gebouwd,
m. a. w. dat hij getrouwd is.</p>
</div>

<div class="footnote">
<p><a name="Footnote_360" id="Footnote_360"></a><a href="#FNanchor_360"><span class="label">360)</span></a> Deze onderscheiding, die werkelijk &bdquo;de leeuwenorde&rdquo; genoemd wordt,
viel bijv. ten deel aan den veldoverste Amen em Heb, die onder Thotmes
III leefde. Zijn zeer belangrijk grafschrift, door mij ontdekt, heb ik vertaald
en uitvoerig verklaard in <cite>Zeitschrift der deutschen morgenländischen
Gesellschaft</cite>, 1876.</p>
</div>

<div class="footnote">
<p><a name="Footnote_361" id="Footnote_361"></a><a href="#FNanchor_361"><span class="label">361)</span></a> Titel van de pharao&rsquo;s, die zeer dikwijls voorkomt.</p>
</div>

<div class="footnote">
<p><a name="Footnote_362" id="Footnote_362"></a><a href="#FNanchor_362"><span class="label">362)</span></a> De Middellandsche zee.</p>
</div></div>

<hr class="l1" />

<p><span class="pagenum"><a name="Page_488" id="Page_488">[488]</a></span></p>


<h3><a name="III_15" id="III_15"></a>VIJFTIENDE HOOFDSTUK.</h3>

<hr class="l4" />

<p>Terwijl Bent-Anat pogingen in het werk stelde om Warda,
nadat zij uit de vlammen gered was, in het leven terug te roepen
had Rameri artsen gehaald en was deze gevolgd in de tent
van zijne zuster. Daar zag hij met teedere bezorgdheid het half
gestikte, nog altijd bewustelooze, doch niet gewonde meisje aan,
en greep eindelijk hare kleine hand, om zijne lippen op hare
vingertoppen te drukken. Bent-Anat wees hem echter van het
meisje terug. Toen bad hij haar met bewogen stem hem niet tegen
te gaan, en fluisterde haar in het oor, hoe lief haar redster hem
geworden was sedert die worsteling in den doodenstad. Nadat hij
uit Syrië was opgebroken, had hij dag en nacht aan haar gedacht,
en niemand anders dan Warda verlangde hij tot vrouw.</p>

<p>Bent-Anat schrikte, en herinnerde haren broeder aan de onreinheid,
die Warda van vaderszijde aankleefde, eene onreinheid
waardoor zij zelve zoo zwaar had geleden. Maar Rameri antwoordde
zijne zuster met levendigheid: »De moeder bepaalt in
Egypte de afkomst der menschen, de overledene vrouw van den
braven Kaschta....&rdquo;</p>

<p>»Ik weet alles,&rdquo; viel Bent-Anat hem in de rede. »De arts Nebsecht
vertelde ons reeds, dat zij eene stomme krijgsgevangene was
geweest, en ik geloof zelfs dat Warda niet van geringe afkomst
is, want zij is zoo edel gevormd.&rdquo;</p>

<p>»En hare huid is zoo zacht als de weeke blaadjes eener bloem,&rdquo;
vervolgde Rameri. »Hare stem klinkt als zuiver goud, en....
Doch zie, zij beweegt zich. &mdash; Warda, sla toch de oogen eens op,
Warda! Wanneer de éene zon opgaat, dan prijzen wij de goden. &mdash; Sla
de oogen op! Hoe zal ik jubelen en danken, wanneer beide
zonnen te gelijk opgaan!&rdquo;</p>

<p>Bent-Anat trok haar broeder met een glimlach van de kranke
weg, die diep ademhaalde, want een arts was de tent binnen gekomen,<span class="pagenum"><a name="Page_489" id="Page_489">[489]</a></span>
om te berichten, dat een warm kruidenbad gereed stond,
hetwelk Warda geheel herstellen zou. De prinses beval hare
dienstmaagden het bewustelooze meisje te helpen. Zijzelve maakte
zich gereed te volgen, toen een bode haars vaders haar ontbood
in de koninklijke tent. Zij vermoedde wat deze noodiging te beteekenen
had, en verzocht daarom Rameri haar alleen te laten,
daar zij zich feestelijk moest kleeden. Warda zou na het bad,
gedurende den tijd dat zij afwezig was, aan de zorg van
hare vriendin Nefert worden toevertrouwd.</p>

<p>»Zij is vriendelijk en goedhartig, en kent Warda,&rdquo; zeide Bent-Anat.
»De zorg voor dit lieve schepsel zal haar hart goeddoen,
nadat het lang gedobberd heeft tusschen diepe smart en langdurig
gemis van het huwelijksgeluk. Mijn vader heeft Mena voor
eenige dagen verlof gegeven van zijn dienst, en ik liet haar
geheel vrij, want het tijdperk, waarin wij elkander noodig hadden,
is gisteren afgesloten. Ik denk, Rameri, dat het ons na onze
redding uit den schrikkelijken brand zal gaan als den heiligen
Bennoe-vogel<a name="FNanchor_363" id="FNanchor_363"></a><a href="#Footnote_363" class="fnanchor">363)</a>, die naar Heliopolis komt om zich te verbranden,
doch verjongd en glanzend, zalig en gelukaanbrengend uit zijn
asch wederom te voorschijn komt.&rdquo;</p>

<p>Toen zij alleen was, wierp zij zich voor het beeld harer moeder
neder en bad lang. Vervolgens bracht zij een reukoffer op
het kleine altaar van de godin Hathor, dat haar steeds vergezelde,
liet zich met blijmoedig vertrouwen voor haren vader en
ook &mdash; zij kon zich dat niet ontveinzen &mdash; voor Pentaoer tooien,
ging daarop naar Nefert&rsquo;s tent, om haar te verzoeken voor
Warda te zorgen, en volgde eindelijk de roepstem des konings,
die, gelijk wij weten, hare goede verwachtingen tot waarheid
maakte.</p>

<p>Zoodra Rameri uit de tent zijner zuster buiten kwam, zag hij
hoe de wachters een knaapje grepen en medevoerden. Het kind
weende bitter en de prins herkende in hem den kleinen beeldhouwer
Scheraoe, die hem bij Warda de aanslagen van den stadhouder
verraden had, en dien hij ook bij den brand meende gezien
te hebben. De schildwachten hadden hem reeds meer dan eens van
de tent der prinses weggejaagd, maar hij was altijd teruggekomen.
Zijne volharding had het wantrouwen van een officier gewekt,
want na den brand liepen er ontelbare geruchten onder het leger
van samenzweringen en aanslagen tegen de koninklijke familie.</p>

<p>Rameri zorgde, dat de kleine gevangene terstond weder op
vrije voeten werd gesteld, liet zich door hem vertellen, dat de<span class="pagenum"><a name="Page_490" id="Page_490">[490]</a></span>
oude Hekt, even vóor haar dood, den roodbaard Kaschta en zijne
dochter had uitgezonden om den koning te redden, dat ook hij
de soldaten had gewekt, dat hij nu geen tehuis meer had en bij
Warda wilde zijn. De prins bracht den kleine zelf bij Nefert, en
verzocht haar den knaap te veroorloven de geredde weer te zien,
en hem bij haar dienstpersoneel te laten wachten, tot hij van
zijn vader zou zijn teruggekeerd.</p>

<p>De artsen hadden Warda&rsquo;s toestand juist beoordeeld, want in
het bad kwam zij weder bij. Men trok haar schoone kleederen
aan, en wekte hare krachten op door geesterijke vochten en
geneesmiddelen, die men haar liet inademen en drinken. Toen zij
hierna in Nefert&rsquo;s tent werd gebracht, kon Mena, die haar voor
de eerste maal zag, zich niet genoeg verbazen over hare treffende
en eigenaardige schoonheid. »Zij gelijkt inderdaad de dochter
van den vorst der Danaërs, die ik voor haar vader in mijne tent
heb bewaard,&rdquo; zeide hij, »maar zij is jonger en ook nog schooner
dan deze.&rdquo;</p>

<p>De kleine Scheraoe kwam om haar te begroeten en het deed
haar genoegen den knaap te zien. Maar zij was droevig gestemd,
en hoe goedig Nefert haar ook toesprak, zij bleef toch in zich
zelve gekeerd, en van tijd tot tijd rolden er groote tranen langs
hare wangen.</p>

<p>»Gij hebt uw vader verloren,&rdquo; zeide Nefert, om haar te troosten.
»Ik verloor mijne moeder en mijn broeder op éen dag.&rdquo;</p>

<p>»Kaschta was wat ruw, maar goed,&rdquo; gaf Warda ten antwoord.
»Ik zal hem altijd blijven liefhebben. Hij was gelijk aan de vrucht
van den doem-palm<a name="FNanchor_364" id="FNanchor_364"></a><a href="#Footnote_364" class="fnanchor">364)</a>. Haar schaal is zoo hard als been, maar
wie haar weet te openen, vindt daarin zoete spijs. Nu is hij dood;
mijne moeder en grootouders zijn hem voorgegaan, en ik ben als
het boomblad, dat ik bij onze vaart hierheen op de zee zag drijven.
Ik heb nooit iets zoo eenzaam gezien als dat blad, want geheel
gescheiden van alles waarop het betrekking had, dreef het op
het vreemde element, waarop nooit iets groeide of gedijen kon,
wat op een blad gelijkt.&rdquo;</p>

<p>Nefert kuste haar op het voorhoofd en zeide: »Maar gij hebt
vrienden, die u niet verlaten zullen.&rdquo;</p>

<p>»Dat weet ik, ja, dat weet ik,&rdquo; antwoordde Warda nadenkend,
»en toch gevoel ik mij thans eerst recht alleen. Toen ik
nog in Thebe was, heb ik dikwijls de wilde zwanen nagestaard.
Als zij trekken vliegen er eenige vooraan, dan komt de geheele
zwerm en ten laatste, dikwijls op zeer grooten afstand, de eene
achterblijver na den anderen. Zelfs den laatsten van deze noem<span class="pagenum"><a name="Page_491" id="Page_491">[491]</a></span>
ik nog geen eenzame, want hij ziet toch nog zijn broeder vóor
zich. Maar wanneer een jager de laagvliegende achterblijvers
wegschiet en de laatste alleen overblijft; wanneer deze den zwerm
niet meer volgen kan, omdat hij dien uit het oog verliest en
weet, dat hij hem nooit kan wedervinden en bereiken, dan is
hij eerst recht beklagenswaardig. Het is mij zoo wee om het hart
als zulk een afgematten vogel, want heden heb ik hen waartoe
ik behoor uit het oog verloren, en kan ze nimmer wedervinden.&rdquo;</p>

<p>»Gij zult in een edeler geslacht dan dat, waartoe gij door uwe
geboorte behoordet, worden opgenomen,&rdquo; zeide Nefert troostend.</p>

<p>Op eens sloeg Warda de oogen vurig op, en zeide trotsch,
bijna hoogmoedig: »Mijn geslacht is dat mijner moeder die van
hooge geboorte was. Weet gij, waarom ik heden morgen weder
ben omgekeerd te midden van rook en vlammen, nadat ik reeds
weder de vrije goddelijke lucht had ingeademd? Weet gij wat
mij weder terugdreef, omdat het mij der moeite waard scheen
daarvoor te sterven? Het was om het erfdeel mijner moeder, dat
ik bij mijne feestkleederen had weggelegd, toen ik den slechten
Nemoe in het kamp volgde. Ik wierp mij den dood in de armen,
om het kleinood te redden, maar waarlijk niet omdat het uit
goud en edelgesteenten bestond! Want rijk wil ik niet zijn, en
voor mijn onderhoud heb ik niet meer noodig dan een stukje
brood, een dadel en eene schaal vol water. &mdash; Doch ik waagde
mijn leven, omdat het in vreemd schrift een naam bevat, en
omdat ik geloof dat het mij met behulp daarvan gelukken zal
eens het geslacht te ontdekken, waaruit mijne moeder geroofd
is. Nu heb ik dat kleinood verloren, en daarmede mijn stamboom,
mijne hoop, mijn geluk!&rdquo;</p>

<p>Warda snikte luide. Nefert naderde haar liefderijk en vroeg:
»Arm meisje, is uw schat een prooi der vlammen geworden?&rdquo;</p>

<p>»Neen, neen!&rdquo; riep Warda levendig. »Ik heb het kleinood uit
mijne koffer genomen, en hield het in de hand toen Nebsecht
mij op de armen nam. Ik had het nog toen ik, gered, daar lag
tegenover het brandende gebouw, en Bent-Anat mij verpleegde
en Rameri bij mij kwam. Als in eene droom zag ik hem vóor
mij. Half ontwaakt greep ik terstond naar het kleinood en voelde
het nog tusschen mijne vingers.&rdquo;</p>

<p>»Hebt gij het dan op den weg hierheen verloren?&rdquo; vroeg Nefert.</p>

<p>Warda knikte toestemmend. De kleine Scheraoe, die naast
haar op den grond neergehurkt zat, stond echter op, en sloop,
met teedere en vochtige oogen Warda aanziende, de deur van
de tent uit.</p>

<p>Er verliepen uren. Warda staarde zwijgend op den grond.
Nefert en Mena zaten hand in hand, en dachten aan hunne afgestorvenen.<span class="pagenum"><a name="Page_492" id="Page_492">[492]</a></span>
In de tent was het doodstil, en de droefheid wierp
donkere schaduwen over het geluk der wedervereenigde echtgenooten.
Van de zijde waar &rsquo;s konings tent stond, werd nu en
dan het blazen van trompetten gehoord, eerst toen de Aziatische
vorsten hun intocht deden in de vergaderzaal, vervolgens toen
de vorst der Danaërs zich verwijderde, en eindelijk toen de
pharao met de overwonnenen aan tafel ging. De wagenmenner
dacht aan zijn meester, aan het eereambt, dat hij door het
vertrouwen van zijne vrouw terug had gekregen, en drukte
Nefert dankbaar de hand.</p>

<p>Daar kwam beweging voor zijne tent. Een officier trad binnen
om Mena mede te deelen, dat de koning der Danaërs en zijne
dochter, door koninklijke lijfwachten begeleid, hem en Nefert verlangden
te zien en te spreken. De tentdeuren werden terstond wijd
geopend. Warda trad bescheiden op den achtergrond, en Mena en
Nefert gingen hand in hand hunne onverwachte gasten tegemoet.</p>

<p>De vorst der Danaërs was een man van gevorderden leeftijd.
Zijn baard en zijn dik hoofdhaar waren reeds grijs, maar hoewel
hij zich bezadigd en waardig toonde in zijne bewegingen, was hij
nog levendig gelijk een jongeling. Zijn mannelijk evenredig gelaat
droeg reeds menigen rimpel. Zijne groote helderblauwe
oogen teekenden opgeruimdheid, maar bij zijn mond vertoonden
zich plooien, die getuigden van kommer. Naast hem wandelde
zijne dochter, eene jonkvrouw van middelbare grootte, maar
edel en gelijkmatig in al hare bewegingen, gelijk haar vader.
Zij droeg een lang wit, met purperstrooken omboord gewaad,
boven de heupen door een gouden gordel saamgehouden. Hare
geelblonde haren, die langs het achterhoofd in dichte lokken op
hals en rug nederhingen, waren op het voorhoofd met een diadeem
gekroond. Het reine voorhoofd was smal en vormde eene lijn
met den fijnbesneden neus. Hare roode lippen gaven haar gezicht
eene vriendelijke uitdrukking. Buitengewoon schoon was
vooral de harmonie tusschen haar ovaal gelaat en haren sneeuwwitten
hals.</p>

<p>Naast dit paar liep een tolk, die elk woord van de bezoekers
en die hen ontvingen overbracht. Achter hem wandelden twee
mannen en evenzoovele vrouwen, die geschenken voor Mena en
zijne gemalin droegen.</p>

<p>De vorst der Danaërs prees de edelmoedigheid van den wagenmenner
in warme woorden. »Gij hebt mij bewezen,&rdquo; zeide hij,
»dat de deugden van dankbaarheid, onthouding en trouw ook
door de Egyptenaars worden beoefend, hoewel mij, o Mena, uwe
verdienste niet zoo groot schijnt, sedert ik uwe vrouw heb gezien.
Want wie het schoonste reeds bezit, onthoudt zich gemakkelijk
van den wensch het schoone voor zich te begeeren.&rdquo;</p>

<p><span class="pagenum"><a name="Page_493" id="Page_493">[493]</a></span></p>

<p>Nefert bloosde en gaf hem ten antwoord: »Uwe grootmoedigheid
berooft uwe dochter om mij te verrijken, en de liefde voor
mij bewoog wellicht mijn echtgenoot om hetzelfde onrecht te plegen,
dat uwe schoone dochter u beiden en mij moge vergeven!&rdquo;</p>

<p>Praxilla trad haar thans nader, dankte haar en Mena hartelijk,
en overhandigde haar den kostbaren diadeem, de gouden
ringen en de vreemde parelsnoeren, die hare dienstmaagden
droegen. Haar vader verzocht Mena een pantser en een schild
van kunstig gedreven zilverwerk van hem te willen aannemen.</p>

<p>Nadat dit voor de tent geschied was, volgden beiden het echtpaar
naar binnen, om daar als gasten verwelkomd te worden met
brood en wijn. Terwijl haar vader Mena de eer aandeed met hem
te drinken, deelde Praxilla met behulp van een tolk aan Nefert
mede, welke ontzettende uren zij had doorleefd, toen zij, na gevangen
genomen te zijn, met den overigen buit in het leger van
Ramses was tentoongesteld, hoe een oud bevelhebber haar reeds
voor zich in beslag had genomen, maar Mena haar de hand gereikt
en in zijne hut gevoerd had, om haar daar als zijn eigen
kind te behandelen. Diepe ontroering klonk er in hare stem, ja
zelfs in die van den tolk, toen zij dit alles vertelde en met deze
woorden sloot: »Hoe dankbaar ik Mena ben, zult gij eerst recht
begrijpen, wanneer ik u mededeel, dat de voor mij bestemde
echtgenoot, bij de verdediging van onze legerplaats, voor mijne
oogen gewond neerzonk. Hij is thans genezen en bij mijne
terugkomst wacht ons de bruiloft.&rdquo;</p>

<p>»Alzoo mogen de goden het geheugen!&rdquo; riep de Danaër, »want
Praxilla is de laatste telg uit mijn huis. De menschenmoordende
krijg ontroofde mij vier zonen, alvorens zij zich eene vrouw
hadden genomen, en de vijfde viel door Egyptische handen bij
de verdediging van onze legerplaats, die, met zijne vrouw en
haar pasgeboren zoon in uwe handen viel. Zoo is Praxilla, mijn
jongste kind, het eenige, dat de afgunstige goden mij gelaten
hebben.&rdquo;</p>

<p>Terwijl hij zoo sprak hoorde men de wachters roepen, en
boven deze uit eene luide kinderstem. Terstond daarop stormde
de kleine Scheraoe met de hand in de hoogte de tent binnen
en riep: »Ik heb het, ik heb het gevonden!&rdquo;</p>

<p>Warda, die zich had teruggetrokken achter het gordijn, waardoor
het gedeelte van de tent, dat voor slaapplaats bestemd was,
werd afgescheiden, maar niettemin elk woord van den vorst der
Danaërs met spanning had afgeluisterd, en hare oogen van de
blanke en blonde Praxilla niet had afgewend, trad nu gejaagd
en vast besloten midden in de tent. Zij nam den knaap het
kleinood uit de hand, om het den vorst te laten zien. Want
terwijl zij Praxilla had beschouwd, was het haar geweest alsof<span class="pagenum"><a name="Page_494" id="Page_494">[494]</a></span>
zij zichzelve in den spiegel had gezien, en het vermoeden was
in haar gewekt, dat hare moeder eene vrouw der Danaërs was
geweest. Haar hart sloeg hoorbaar, toen zij bescheiden, met
gebogen hoofd en in smeekende houding, den vorst naderde,
terwijl zij haar kleinood omhoog hield.</p>

<p>Alle aanwezigen zagen vol verbazing naar den ouden held, want
zijne hooge gestalte begon te wankelen. Hij strekte zijne armen
tegen Warda uit, als om haar af te weren, en riep, terwijl hij
eenige schreden achterwaarts deed: »Xanthe, Xanthe! Laat
Hades<a name="FNanchor_365" id="FNanchor_365"></a><a href="#Footnote_365" class="fnanchor">365)</a>, dan zijne schimmen vrij? Wilt gij mij roepen?&rdquo;</p>

<p>Praxilla zag verschrikt haar vader aan, en niet minder verbaasd
op Warda. Plotseling echter gaf zij een gil, die door
merg en been drong. Zij rukte een keten van haar hals, vloog
naar Warda toe, nam het kleinood uit hare hand en riep:
»Hier is het, hier is het, de andere helft van het sieraad mijner
arme zuster Xanthe!&rdquo;</p>

<p>Innig aandoenlijk was het den bejaarden vorst te zien, hoe hij
worstelde om zich goed te houden, en met welk eene teederheid
hij Warda aanzag. Zijne krachtige handen beefden, toen hij het
kleinood van Warda en dat van zijn dochter Praxilla aan elkander
paste. Beide stukken geleken elkander volkomen. Elk stelde
den vleugel van een adelaar voor, die uitging van een half ovaal,
waarop eenige letters stonden. Legde men beide steenen tegen
elkaar, dan verkreeg men het beeld van den vogel, die zijn
vleugels uitspreidt, op welks borst in sierlijke, op de doorsnede
precies aan elkander passende regels, de volgende raadselspreuk
te lezen was:</p>

<div class="centered"><div class="poem"><div class="stanza">
<span class="i0">Eén is een nietig ding, een armelijk pronkend sieraad.<br /></span>
<span class="i0">Doch met de tweede vereend, wordt het een liev&rsquo;ling van Zeus.<br /></span>
</div></div></div>

<p>Een vluchtige blik op deze woorden bewezen den Danaër,
dat hij het sieraad in de hand hield, dat hij zijne dochter Xanthe
met eigene hand bij haar huwelijk om den hals had gehangen.
De andere helft droeg in die dagen hare moeder, waarvan Praxilla
het erfde. Het kleinood was oorspronkelijk voor zijne gemalin
en hare vroeg gestorvene tweelingszuster vervaardigd
geworden.</p>

<p>Voor hij nader onderzoek deed en van alles verklaring vroeg,
nam de vorst Warda&rsquo;s hoofd tusschen zijne handen, richtte haar
aangezicht tegen het zijne, en las in hare lieflijke trekken als in
een boek, waarin hij verwachten mocht de geschiedenis van de
zaligste uren zijns levens te zullen opgeteekend vinden. Het meisje<span class="pagenum"><a name="Page_495" id="Page_495">[495]</a></span>
toonde geen vrees, en weerde hem niet af, toen hij een kus op haar
voorhoofd drukte. Zij wist toch, dat zij aan dezen man verwant was.</p>

<p>Ten laatste wenkte de Danaër den tolk. Warda werd gevraagd
wat zij van hare moeder wist, en vertelde nu, hoe deze met een
knaapje, dat spoedig gestorven was, als krijgsgevangene naar
Thebe was gebracht, hoe haar vader haar gekocht en tot vrouw
genomen, en al was zij ook stom, haar innig bemind had.</p>

<p>Na dit bericht erkende de vorst in Warda zijne kleindochter,
voerde haar in de armen van Praxilla en deed Mena en Nefert
mededeelen, dat voor twintig jaren zijn schoonzoon, bij een aanval
op de legerplaats, was gesneuveld, en diens vrouw, zijne
dochter Xanthe, waarvan Warda het sprekend evenbeeld was,
met een knaapje aan de borst was weggesleept. Van schrik over
deze gebeurtenis was zijne vrouw gestorven, weinige weken
nadat zij hem Praxilla had geschonken. Alle nasporingen naar
Xanthe en haar kind waren vruchteloos gebleven. De vorst
herinnerde zich echter, dat hij op eene vraag van Egyptenaars,
aan wie hij een hoog losgeld had geboden, of zijne dochter stom
was, ontkennend had geantwoord. Xanthe had van schrik en
smart haar spraakvermogen verloren.</p>

<p>De vorst wist geene woorden te vinden om zijne blijdschap
uit te spreken, en Warda werd niet moede hem en zijne dochter
te beschouwen en de hand te drukken. Zij richtte zich tot
den tolk en vroeg: »Hoe zegt men: ik ben zeer gelukkig?&rdquo;
Lachend sprak zij hem na, en vroeg dan verder: »Hoe zeg ik:
Warda wil u hartelijk liefhebben?&rdquo; Ook dat herhaalde zij, en
deze een weinig verminkte volzin klonk zoo innig, zoo diep
gevoeld, dat haar grootvader haar aan zijn hart drukte.</p>

<p>In Nefert&rsquo;s oogen welden tranen van ontroering, en toen Warda
zich ook in hare armen wierp, zeide zij: »De verlaten zwaan
heeft zijn gezelschap, het eenzame blad zijn boom weergevonden,
en kan nu gelukkig zijn.&rdquo;</p>

<p>Zoo vloog een uur voorbij in de reinste zaligheid. Doch eindelijk
maakte de vorst der Danaërs zich gereed om te vertrekken.
Hij wilde Warda medenemen, maar Mena verzocht vergunning
om den pharao en zijn dochter het gebeurde mede te deelen.
Warda behoorde aan de prinses; zij was hem door haar toevertrouwd,
en hij mocht haar toch niet aan vreemde handen overgeven,
alvorens hij Bent-Anat gewaarschuwd had. Zonder zelfs
het antwoord van den Danaër af te wachten, verliet hij de tent
en wist zich den toegang te verschaffen, tot het gastmaal des
konings. Ons is reeds bekend, dat Ramses hem weldra met
Bent-Anat en Rameri volgde. Mena hing onderweg met levendige
woorden een tafereel op van de aangrijpende gebeurtenis,
die hij zooeven had bijgewoond.</p>

<p><span class="pagenum"><a name="Page_496" id="Page_496">[496]</a></span></p>

<p>»Zoudt gij bereid zijn,&rdquo; vroeg Ramses zijn zoon, terwijl hij
Bent-Anat zijdelings aanzag, »uw misdrijf goed te maken, en
door uwe verloving met zijne kleindochter den vorst der Danaërs
voor ons te winnen?&rdquo;</p>

<p>De prins kon geene woorden vinden, doch hij greep de hand
zijns vaders en kuste die zoo onstuimig, dat Ramses haar terugtrok,
en zeide, terwijl hij met den vinger dreigde: »Ik geloof,
mijn vriend, dat gij ons zijt voorgekomen, en achter onzen rug
staatkundige onderhandelingen hebt aangeknoopt!&rdquo;</p>

<p>Ramses vond zijnen trotschen tegenstander vóor Mena&rsquo;s tent, en
wilde hem de hand reiken. Maar ditmaal was de Danaër reeds
voor hem nedergezonken, evenals de andere vorsten, en zeide:
»Zie in mij niet den krijgsman en koning, maar den smeekenden
vader. Laat ons vrede sluiten en veroorloof mij, dat ik dit meisje,
mijne kleindochter, met mij neme naar mijn en haar vaderland.&rdquo;</p>

<p>De pharao hief den grijsaard op, reikte hem zijne rechterhand
en zeide goedig: »Wat gij verlangt, vermag ik slechts voor de
helft te vergunnen. Ik, de koning van Egypte, bied u van ganscher
harte een vast verbond, een blijvende vrede aan. Wat
deze schoone jonkvrouw aangaat, daarover moet gij met mijne
kinderen onderhandelen, allereerst met deze mijne dochter Bent-Anat,
tot welker vrouwen zij behoort, en vervolgens met dien
door u vrijgegeven gevangene daar, mijn zoon Rameri, die Warda
als vrouw begeert.&rdquo;</p>

<p>»Ik draag mijne rechten op mijn broeder over,&rdquo; zeide Bent-Anat,
»en vraag u, jonkvrouw, of gij genegen zijt hem als uw
heer te erkennen?&rdquo;</p>

<p>Warda knikte toestemmend en zag haar grootvader aan
met een blik, dien hij ook zonder tolk verstond.</p>

<p>»Ik ken u wel,&rdquo; zeide de vorst, zich tot Rameri wendende.
»Wij stonden tegenover elkander in het gevecht, en ik nam u
gevangen, toen gij, bedwelmd door den slag van mijn zwaard,
van den wagen zijt getuimeld. Gij zijt nog wat onstuimig, maar
de tijd zal dit gebrek verbeteren, wanneer men een held is van
uw soort. Hoor mij aan, en ook gij, groote pharao, vergun mij,
eenige woorden te spreken. Laat ons deze beiden aan elkander
verloven, en moge hunne vereeniging ons verbond bevestigen.
Maar vergun mij eerst haar, die ik zoo lang heb moeten missen,
een jaar lang bij mij te houden, opdat ik mij in haar verheuge,
en van hare lippen de taal hoore harer moeder, die gij mij hebt
ontnomen. Zij zijn beide nog jong, naar de zeden van het land
der Danaërs, waar mannen en vrouwen later rijp zijn dan in
uw land, te jong stellig voor een ernstig echtverbond. Doch er
is nog iets gewichtigs, wat ook u voor alles zal doen besluiten
mijn wensch in te willigen. Deze dochter van edelen stam is in<span class="pagenum"><a name="Page_497" id="Page_497">[497]</a></span>
lage kringen opgevoed. Zij had hier geen huis, geen vaderland.
Als aan den weg moest de prins hare hand vragen. Maar wanneer
zij mij volgt, dan kan de zoon van den pharao als verloofde
het paleis van een vorst betreden, en koninklijk moet de bruiloft
zijn, die ik hem bereiden zal.&rdquo;</p>

<p>»Wat gij verlangt,&rdquo; antwoordde Ramses, »is billijk en wijs.
Neem uw kleinkind mede, als de verloofde bruid van mijn zoon,
als onze toekomstige dochter. Reikt beiden mij de handen! Het
zal er nu voor u op aankomen geduld te oefenen, want Rameri
blijft van heden een vol jaar in Egypte. Dat is tot uw voordeel,
lief kind, want de gehoorzaamheid, die hij bij den dienst in het
leger zal leeren, zal eens zijn toekomstige gemalin ten goede
komen. Voor u, Rameri, zal heden over een jaar, en ik denk dat
gij den dag wel niet vergeten zult, in de haven van Pelusium,
een goed gebouwd, met Phoenicische matrozen bemand zeeschip
gereed liggen, dat u naar het land der Danaërs ter bruiloft mag
voeren.&rdquo;</p>

<p>»Zoo zij het!&rdquo; riep de grijsaard, »en bij Zeus, die de eeden
hoort, ik zal Xanthe&rsquo;s dochter uw zoon niet onthouden, als hij
tot ons komt.&rdquo;</p>

<p>Toen Rameri in de tent bij zijne broeders terugkeerde, vloog
hij elk afzonderlijk om den hals. Zoodra hij met hun knorrigen
hofmeester alleen was, nam hij hem de pruik van het hoofd, wierp
die hoog in de lucht en streelde den eerwaardigen beambte
langs de wangen, terwijl hij hem het hoofddeksel weer opzette.</p>

<div class="footnotes">

<div class="footnote">
<p><a name="Footnote_363" id="Footnote_363"></a><a href="#FNanchor_363"><span class="label">363)</span></a> De phenix.</p>
</div>

<div class="footnote">
<p><a name="Footnote_364" id="Footnote_364"></a><a href="#FNanchor_364"><span class="label">364)</span></a> Doem-palm, Crucifera Thebaica. <span class="vert">Vert.</span><br /></p>
</div>

<div class="footnote">
<p><a name="Footnote_365" id="Footnote_365"></a><a href="#FNanchor_365"><span class="label">365)</span></a> Hades (Pluto) was de god van de onderwereld bij de Grieken. <span class="vert">Vert.</span><br /></p>
</div></div>

<hr class="l1" />

<p><span class="pagenum"><a name="Page_498" id="Page_498">[498]</a></span></p>


<h3><a name="III_16" id="III_16"></a>ZESTIENDE HOOFDSTUK.</h3>

<hr class="l4" />

<p>Warda volgde haar grootvader en Praxilla in hunne tent aan
gindschen oever van den Pelusinischen Nijlarm, om den volgenden
dag de Egyptische legerplaats nog eens te bezoeken, van hare
vrienden afscheid te nemen, en zorg te dragen voor de begrafenis
van haren vader. Zij vergat ook niet indachtig te zijn aan de
laatste bede van de oude Hekt, en het viel Bent-Anat niet
moeielijk haar vader over te halen, de tooveres, waaraan hij zooveel
dank schuldig was, gelijk hij thans te weten kwam, als
eene aanzienlijke vrouw te doen balsemen.</p>

<p>Alvorens Warda het leger van den koning verliet, verzocht
Pentaoer haar, of zij haren stervenden redder Nebsecht eene
laatste vreugde zou willen bereiden, door zich nog eens aan hem
te vertoonen. De jonkvrouw stemde blozend toe, waarop de dichter,
die den ganschen nacht bij den arts had gewaakt, haar vooruit
ging, om den kranke op haar bezoek voor te bereiden.</p>

<p>Nebsecht leed veel; zijne brandwonden en eene zware kwetsuur
aan het hoofd veroorzaakten hem groote smarten. Zijne wangen
gloeiden koortsachtig, en de artsen deelden Pentaoer mede, dat
er niets meer aan te doen was, en hij reeds binnen een uur
kon sterven.</p>

<p>De dichter legde zijne koele hand op het brandend voorhoofd
van zijn vriend en sprak hem vriendelijk toe. Doch Nebsecht
glimlachte op zijne eigenaardige manier, als wilde hij zeggen
dat hij &rsquo;t wel beter wist, en zeide zacht en met zichtbare inspanning:
»Nog maar enkele ademhalingen, en dan komt er rust,
hier en hier,&rdquo; daarbij wijzende op zijn hart en zijn hoofd.</p>

<p>»Wij allen komen tot rust,&rdquo; zeide Pentaoer, »doch wellicht
alleen, om ons na de doodsure ginds rustiger en zonder inspanning
te bewegen. Beloonen de goden ooit iets, dan is het een<span class="pagenum"><a name="Page_499" id="Page_499">[499]</a></span>
redelijk streven naar waarheid en ernstigen arbeid. Vereenigt zich
ooit een geest met de wereldziel, om met de oogen der godheid
door den sluier te dringen, die hier voor hem het geheim des
levens verborgen hield, dan zal het uw geest zijn.&rdquo;</p>

<p>»Ik heb aan dien sluier getrokken en gerukt,&rdquo; zuchtte Nebsecht,
»en nu mijn oog een deel der waarheid meent te hebben
gevat, komt de plompe hand des doods om het te sluiten. Wat
baat het mij, met het oog der godheid te zien en in hare alwetendheid
te deelen? Niet het aanschouwen, maar het vinden is
zalig, zóo zalig, dat ik daarvoor nog een ander leven hier en
ginds op het spel zou willen zetten.&rdquo;</p>

<p>Hij zweeg, want de krachten begaven hem, en Pentaoer verzocht
hem dringend zich rustig te houden, en de vriendelijke
uren, die het leven hem geschonken had, stil te overdenken.</p>

<p>»Dat waren er maar weinige,&rdquo; zeide de arts. »Als mijne moeder
mij kuste en mij dadels schonk, als ik ongestoord alleen
mocht navorschen en arbeiden; wanneer gij mij een blik deedt
slaan in uwe schoone wereld, zoo rijk aan verscheidenheid, &mdash; ja,
dat was schoon!&rdquo;</p>

<p>»Ook hebt gij,&rdquo; zeide Pentaoer, »de smarten van vele menschen
gelenigd, en niemand leed veroorzaakt.&rdquo;</p>

<p>Nebsecht schudde even het hoofd en prevelde: »Ik heb den
ouden Paraschiet waanzinnig gemaakt en doen sterven.&rdquo;</p>

<p>Hij zweeg lang, toen sloeg hij de oogen plotseling op en zeide
met meer opgewektheid: »Maar toch niet om hem leed te doen;
niet te vergeefs. In Syrië, te Megiddo heb ik ongestoord gewerkt.
Thans ken ik het orgaan, met behulp waarvan wij denken. Het
hart! Wat is dat hart? Het hart van een hamel en van een
mensch verrichten dezelfde diensten. Beide brengen het drijfrad
van het dierlijk leven in beweging. Beide slaan sneller onder
angst en genot, want vrees en droefheid hebben wij met de dieren
gemeen. Maar het denken, die goddelijke kracht, die reikt tot
het onbegrensde en oneindige, en ons in staat stelt juiste gevolgtrekkingen
te maken, heeft hier in het hoofd, heeft hier zijn
zetel, hier achter het voorhoofd, in de hersens!&rdquo;</p>

<p>Hier zweeg hij, uitgeput en door smart overmand. Pentaoer
meende, dat hij in koortsachtige overspanning zoo had gesproken.
Hij reikte hem een frisschen dronk toe, terwijl twee artsen, onder
het zingen van bezweringen, rondom zijn rustbed wandelden.</p>

<p>Toen de kranke zich wat versterkt oprichtte, sprak de dichter:
»Het lieflijkste beeld van uw leven was zeker wel dat van het
aanvallig meisje, welks aangezicht eens, zooals ge mij zeidet, het
orgaan voor het schoone in u had doen ontwaken, en dat gij als
een held, met opoffering van uw eigen leven, den dood uit de
armen hebt gerukt. Zooals gij weet heeft Warda hare betrekkingen<span class="pagenum"><a name="Page_500" id="Page_500">[500]</a></span>
wedergevonden. Zij is gelukkig en haren redder dankbaar en
zou hem nog wel eens willen begroeten, voor zij met haar
grootvader naar zijn land trekt.&rdquo;</p>

<p>De kranke aarzelde een oogenblik, eer hij zacht antwoordde:
»Laat haar komen. Maar alleen van verre wil ik haar aanschouwen.&rdquo;</p>

<p>Pentaoer ging naar buiten en keerde spoedig daarop met
Warda terug, die blozend en met vochtige oogen aan de deur
van de tent bleef staan.</p>

<p>De arts zag haar smeekend en liefderijk aan, en zeide: »Neem
mijn dank aan, en wees gelukkig!&rdquo;</p>

<p>Het meisje wilde tot hem komen, om hem de hand te reiken,
maar onrustig weerde hij haar af met zijne verbonden rechterhand,
en smeekte: »Kom mij niet nader, maar blijf nog een
oogenblik staan. Ach! Gij hebt tranen in de oogen! Gelden ze
mij of alleen mijne smarten?&rdquo;</p>

<p>»U, u, goede, edele man, mijn vriend en redder,&rdquo; zeide Warda.
»U, beste, arme Nebsecht!&rdquo;</p>

<p>De arts sloot de oogen, terwijl zij innig bewogen deze woorden
sprak. Toen hij zweeg, verhief hij nog eens den blik, zag haar
lang vriendelijk en met bewondering aan, en sprak zacht:</p>

<p>»Nu is het genoeg! Thans wil ik sterven.&rdquo;</p>

<p>Warda verliet de tent; Pentaoer bleef echter bij hem, en gaf
nauwkeurig acht op zijne reutelende ademhaling.</p>

<p>Plotseling richtte de kranke zich overeind, en zeide: »Vaarwel,
vriend! De reis begint, wie weet waarheen?&rdquo;</p>

<p>»Zeker niet naar het ledig niets!&rdquo; sprak Pentaoer met warmte.</p>

<p>De arts schudde het hoofd en zeide: »Ik was toch iets en
uit iets kan nimmer niets worden. De natuur is spaarzaam en
weet als eene zuinige vrouw huis te houden. Van het kleinste
maakt zij gebruik. Ook mij zal ze verbruiken, al naardat ze mij
noodig heeft. Overeenkomstig maat en getal doet zij alles zijn
doel bereiken, zoo ook mijn aanzijn in dit en in een volgend
leven. Er is niet aan te ontkomen. Uit elk ding wordt, wat er
uit worden moet &mdash; niemand vraagt naar onzen wil. &mdash; Mijn
hoofd! &mdash; Zoodra het hierboven drukt, is &rsquo;t met het denken
gedaan! &mdash; Kon ik maar doorgronden &mdash; doorgronden....&rdquo;</p>

<p>Deze laatste woorden kwamen al zachter en zachter over zijne
lippen, zijne ademhaling werd afgebroken. Weinige oogenblikken
later sloot Pentaoer hem, diep ontroerd, de oogen toe.</p>

<hr class="l3" />

<p>Toen de dichter de tent van den gestorvene verliet, ontmoette
hij den opperpriester Ameni, die wel verwacht had hem bij zijn<span class="pagenum"><a name="Page_501" id="Page_501">[501]</a></span>
vriend te zullen vinden. Pentaoer keerde nu met den bestuurder
van het Seti-huis tot den doode terug. Ameni sprak haastig en
gejaagd eenige gebeden uit voor het heil van Nebsecht&rsquo;s ziel,
en verzocht Pentaoer daarna hem onverwijld naar zijn verblijf
te volgen. Met de hem eigene voorzichtigheid bereidde hij
onderweg den dichter voor op eene ontmoeting, die hem meer
droeve dan blijde, in elk geval diep aangrijpende uren zou doen
doorleven.</p>

<p>De rechters van Thebe, die verplicht waren vrouwe Setchem,
als moeder van hem die den koning had verraden, tot verbanning
naar de bergwerken te veroordeelen<a name="FNanchor_366" id="FNanchor_366"></a><a href="#Footnote_366" class="fnanchor">366)</a>, hadden deze aanzienlijke
en achtenswaardige matrone ongevraagd toegestaan, onder toezicht
van veiligheidsbeambten den koning te gemoet te reizen, en
deze bij zijne terugkomst in Egypte een smeekschrift voor haar
zelve, niet, zooals er uitdrukkelijk werd bijgevoegd, voor Paäker
te overhandigen. Zij was echter vertrokken met het heimelijk
voornemen, niet voor zichzelve, maar voor haar zoon te smeeken.
Ameni had Thebe reeds verlaten, toen dit vonnis werd uitgesproken;
hij zou het anders hebben teruggehouden, door den rechter
de ware afkomst van Paäker te openbaren. Nadat hij den stadhouder
had opgegeven, behoefde hij het geheim van de oude Hekt
niet langer te bewaren.</p>

<p>De reis van vrouwe Setchem had door averij aan haar schip bij
een storm op den Nijl eenige vertraging ondergaan, en zoo gebeurde
het, dat zij eerst na den koning te Pelusium kwam. De
mond van het Nijlkanaal, dat bij deze vesting zich met de zee
vereenigde, was zoo vol met schepen van den stadhouder en zijn
gevolg, van de feestgezanten en van edelen en burgers, die uit
alle deelen des lands waren saamgestroomd, om den koning en
zijne troepen te ontvangen, dat de boot der matrone ver van de
stad verwijderd voor anker moest komen. Eerst weinige uren geleden
was het haren trouwen hofmeester, die haar begeleidde, gelukt
den opperpriester te spreken.</p>

<p>Vrouwe Setchem was zeer verouderd. Het oog, dat nog weinige
maanden geleden de groote huishouding in Thebe rustig overzag
en bestuurde, was nu mat en levenloos. Al was zij niet vermagerd,
zij zag er toch niet meer zoo statig uit als weleer, maar<span class="pagenum"><a name="Page_502" id="Page_502">[502]</a></span>
zwak en ziekelijk. Hare lippen, die zich zoo dikwijls geopend hadden
tot menig verstandig woord, waren vast op elkander geklemd,
en bewogen zich slechts om te bidden, of wanneer een vriend den
naam noemde van haren ongelukkigen zoon. Zijne daad, dit ontveinsde
zij zich niet, verdiende afschuw, en zij zocht geene gronden
om haar te verontschuldigen. Hare moederliefde kon hem echter
wel vergeven. Zoo dikwijls zij aan hem dacht, en dit deed zij zonder
ophouden bij dag en in hare slapelooze nachten, baadden hare
gevoelige, thans reeds lijdende oogen in tranen.</p>

<p>Haar boot kwam te Pelusium juist in dezelfde ure voor anker,
waarin de vlammen van het brandende paleis den nacht begonnen
te verlichten. De vuurgloed en het geschreeuw op de haar omringende
schepen riepen haar op het dek. Zij vernam dat het
brandende huis niets minder was dan het prachtig gebouw, dat
de stadhouder voor Ramses had opgericht. De koning, zoo zeide
men, verkeerde in doodsgevaar en verraders hadden den brand
aangestoken. Toen het dag geworden was, klonken haar onder
verwenschingen de namen van haar zoon en hare zuster in het
oor. Zij vroeg niet, zij wilde niets hooren, maar vermoedde de
waarheid. Zoo dikwijls men, nadat zij zich in hare kajuit had
teruggetrokken, het woord verraad in hare nabijheid uitsprak, gevoelde
zij in haar duizelend hoofd een pijnlijken steek, en overviel
haar eene kille huivering.</p>

<p>Gedurende den ganschen volgenden dag had zij spijs noch drank
gebruikt, en lag zij met geslotene oogen op haren divan. Haar
hofmeester, die weldra te weten kwam welk treurig aandeel zijn
voormalige meester aan deze brandstichting had genomen, en nu
ook vrouwe Setchem&rsquo;s zaak verloren achtte, had zich intusschen
naar Ameni begeven. Maar de opperpriester behoorde tot hen die
steeds in &rsquo;s konings nabijheid waren, en eerst een dag later gelukte
het hem dezen te spreken.</p>

<p>Ameni sprak den trouwen beambte, die zoo bekommerd was en
beangst, nieuwen moed in, reed hem met zijn eigen wagen naar
de haven, besteeg het schip van vrouwe Setchem en beproefde
haar voor te bereiden op de vreugde, die haar na zulk eene zware
beproeving wachtte. Doch hij was te laat gekomen, want de geest
der matrone was beneveld. Zij hoorde hem onverschillig aan, toen
hij al zijne krachten inspande, om haar moed te verlevendigen.
Alleen viel zij hem nu en dan in de reden met de vraag: »Heeft
hij het gedaan?&rdquo; of »Leeft hij nog?&rdquo;</p>

<p>Ten laatste noodigde Ameni haar uit hem in haar draagstoel
naar de legerplaats te volgen, waar zij haar zoon zou vinden.
Pentaoer geleek sprekend op haar gestorven echtgenoot, en het
gezicht van den dichter, dacht de kenner der ziel, zou de sluimerende
krachten van haar geest op nieuw wekken. In zijne tent<span class="pagenum"><a name="Page_503" id="Page_503">[503]</a></span>
gekomen, verhaalde hij haar zoo omzichtig mogelijk de geschiedenis
der verwisseling van haar zoon Pentaoer met Paäker. Zij
volgde hem met schijnbare opmerkzaamheid, maar toch zoo, als
hoorde zij de lotgevallen van een vreemde verhalen. Toen Ameni
begon te spreken over &rsquo;s dichters geest en gaven, en hoe hij geleek
op haar gestorven echtgenoot, prevelde zij: »Ik weet het, ik weet
het; gij bedoelt den redenaar van het feest van het dal.&rdquo; Daarna
vroeg zij weder, ofschoon zij reeds meermalen gehoord had dat
haar zoon dood was, of Paäker nog leefde.</p>

<p>De opperpriester verliet haar eindelijk om Pentaoer te roepen.
Wij weten hoe hij hem vond vóor de tent, waarin zijn vriend
Nebsecht de eeuwige rust was ingegaan. Toen hij met den dichter,
die inmiddels was voorbereid op eene ontmoeting met zijne ware,
zeer kranke moeder, zijne tent binnentrad, vond hij haar verlaten.
Zijne dienaars deelden hem mede, dat vrouwe Setchem zich door
den ouden Gagaboe, die gemakkelijk was om te praten, naar het
lijk van Paäker had laten brengen. Ameni werd boos, want hij
vreesde dat vrouwe Setchem nu verloren zou zijn. Hij verzocht
den dichter hem te volgen.</p>

<p>In eene tent, die bij het tooneel van den brand was opgeslagen,
lag het stoffelijk overschot van den gids. Zijn lijk was onder een
laken verborgen, dat echter de breede trekken van zijn aangezicht,
hetwelk bij den val ongedeerd was gebleven, onbedekt liet. Naast
hem knielde de ongelukkige matrone.</p>

<p>Daar zij de stem van den opperpriester niet hoorde, legde hij
zijne hand op haar schouder en zeide, op het lijk wijzende:
»Deze was de zoon van een tuinman. Gij hebt hem trouw opgevoed,
al ware het uw eigen kind geweest. Maar de echte erfgenaam
van uw edelen echtgenoot, het kind dat gij onder uw
hart hebt gedragen, is deze jongeling, is Pentaoer, dien de goden
niet enkel de gedaante, maar ook den geest en de gaven zijns
vaders hebben geschonken. Om uwer goedheid wil moge dezen
doode het kwaad vergeven worden. Maar gij zijt uwe liefde verschuldigd
aan dezen echten zoon van uw gemaal, dezen edelen
man, den redenaar van het dal-feest, den redder van het leven des
konings.&rdquo;</p>

<p>Toen stond vrouwe Setchem op, ging naar Pentaoer toe, zag
hem aan met een glimlach, betastte zijne borst en zijn aangezicht,
en zeide: »Hij is het, de goden mogen hem zegenen!&rdquo;</p>

<p>Pentaoer wilde haar met zijne armen omvatten, maar zij week
terug, als vreesde zij zich aan trouwbreuk schuldig te maken,
keerde zich haastig om naar het lijk en prevelde »Arme, arme
Paäker!&rdquo;</p>

<p>»Moeder, moeder, erken toch uw zoon!&rdquo; riep Pentaoer, hevig
ontroerd.</p>

<p><span class="pagenum"><a name="Page_504" id="Page_504">[504]</a></span></p>

<p>Andermaal keerde zij zich om, en zeide: »Dat is zijne stem, ja,
dat is hij!&rdquo;</p>

<p>Zij naderde Pentaoer weder, leunde zich tegen hem aan, greep
zijn tot haar nedergebogen hoofd, kuste hem hartelijk op de
lippen, en riep nog eens: »De goden zullen u zegenen!&rdquo; Toen
vloog zij weder naar het lijk, als had zij een onrecht jegens
Paäker begaan, en zonk daar ineen.</p>

<p>Roerloos zonder te spreken, bleef zij liggen, totdat men haar
naar hare boot terugdroeg. Daar legde zij zich neder en weigerde
alle voedsel. Van tijd tot, tijd prevelde zij nog: »Arme Paäker!&rdquo;
en eer Pentaoer, die niet van hare zijde week, ofschoon zij hem
niet meer kende, haar verliet, was zij haren ruwen lieveling gevolgd
naar gindsche oorden.</p>

<div class="footnotes">

<div class="footnote">
<p><a name="Footnote_366" id="Footnote_366"></a><a href="#FNanchor_366"><span class="label">366)</span></a> Agatharchides (Diodorus III, 12) bericht, dat menigmaal niet enkel zij,
die schuldig waren bevonden, maar ook hunne aanverwanten tot dwangarbeid
in de bergwerken werden veroordeeld. Bij het verdrag van uitlevering,
dat de koning der Cheta met Ramses II sloot, wordt er uitdrukkelijk
in voorzien, dat de naar Egypte teruggevoerde vluchteling ongestraft moet
blijven, dat men noch zijn huis, noch zijne vrouw, noch zijne kinderen
benadeelen, &bdquo;<em>noch z&#307;ne moeder dooden zou</em>.&rdquo;</p>
</div></div>

<hr class="l1" />

<p><span class="pagenum"><a name="Page_505" id="Page_505">[505]</a></span></p>


<h3><a name="III_17" id="III_17"></a>ZEVENTIENDE HOOFDSTUK.</h3>

<hr class="l4" />

<p>De koning had de legerplaats opgebroken, en was met het
grootste deel van zijne troepen verhuisd naar het nabij gelegen
Tanis, de Ramses-stad, die de talrijke in het landschap Gosen
wonende Semieten, Zoan noemden. De Hebreeuwsche kolonisten,
die de stadhouder Ani voor zich had trachten te winnen, door de
hun opgelegde heerendiensten te verlichten, werden thans met
gestrengheid opgeroepen tot de werkzaamheden, die verricht
moesten worden, om de paleizen en vestingen te voltooien, die
Ramses was begonnen te bouwen. Te Tanis werd ook het
vredes-verdrag onderteekend, dat de gezant van den koning
der Cheta, Tarthiseboe, in naam van zijn heer, den pharao op
eene zilveren plaat gegraveerd overhandigde<a name="FNanchor_367" id="FNanchor_367"></a><a href="#Footnote_367" class="fnanchor">367)</a>.</p>

<p>Pentaoer volgde den koning, nadat hij zijne moeder de oogen
gesloten en haar lijk naar Heliopolis gebracht had, om het daar
te doen balsemen. Hare mummie zou vandaar naar Thebe gezonden
en later plechtig in het familiegraf worden bijgezet. Het
vervullen van dezen kinderplicht jegens eene moeder en de zorg
voor de dooden was den Egyptenaren zóo heilig, dat Pentaoer
noch Bent-Anat aan hunne vereeniging mochten denken, voordat
hieraan was voldaan.</p>
<p><span class="pagenum"><a name="Page_506" id="Page_506">[506]</a></span></p>
<p>Den 21<sup>sten</sup> Tybi van het een-en-twintigste jaar der regeering
van Ramses<a name="FNanchor_368" id="FNanchor_368"></a><a href="#Footnote_368" class="fnanchor">368)</a>, juist op den dag der onderteekening van het
vredes-verdrag, kwam de dichter naar Tanis terug. Zijn hart was
van weemoed vervuld, want ook de hovenier, Paäker&rsquo;s vader, die
Pentaoer had lief gehad alsof het zijn eigen vader was geweest,
was, vóor hij in Egypte terugkwam, gestorven. De brave man
had de valsche tijding van den dood des dichters, die hij innig
liefhad en eerde, en voor een hooger wezen hield, dat hem
slechts was toevertrouwd, niet lang overleefd.</p>

<p>Zeven maanden na den brand te Pelusium, vierde Pentaoer in
het paleis van den pharao te Thebe zijn bruiloft met Bent-Anat,
die zich nog vaster aan hem gehecht gevoelde, na al het leed
hetwelk hem was wedervaren. Zij gevoelde, dat zij thans hem,
den sterken man, moest helpen en geven van het hare. Zij
ondervond thans met blijdschap, dat, evenals het licht de kelkjes
opent van menige bloem, die zich bij zonsondergang sluiten,
zoo ook hare nabijheid in staat zou zijn aan de gedrukte ziel
van haar vriend nieuwe veerkracht te geven.</p>

<p>Onder beproeving en strijd hadden zij elkander prijs moeten
geven om elkander weder te vinden. Ieder van hen wist, wat
de ander hem of haar waard was. Het doel van hun leven was
voortaan elkander liefde te bewijzen en het leven aangenaam te
maken. Daar zij van hem overtuigd was, gelijk hij van haar, dat
niets hooger hij hem stond aangeschreven, dan wat recht is en
edel, zoo werd hun huwelijk tot eene waarachtige verbintenis,
die de harten loutert en rein geluk schenkt. Hij maakte haar
deelgenoote van zijne heiligste gedachten en moeielijkste ondernemingen,
en toen hun echt eerlang met kinderen werd gezegend,
wist zij hem dankbaar de kleine genoegens des levens te bereiden,
die tevens als de grootste te beschouwen zijn.</p>

<p>Daar hij van den pharao groote bezittingen had ontvangen,
liet Pentaoer het erfgoed zijner familie over aan zijn broeder
Horus, dien Ramses voor zijn moedig optreden in den slag bij
Kadesch, tot eersten Mohar benoemd en vorstelijk beloond had.
De afgezaagde cederboomen aan de hooge poort van zijn huis,
liet Horus door minder trotsche masten vervangen.</p>

<p>De ongelukkige Hoeni, onder wiens naam Pentaoer in de
bergwerken van het Sinaïtisch schiereiland had gearbeid, werd
door tusschenkomst van den dichter uit de steengroeven van
Chennoe bevrijd, en, overladen met geschenken, aan zijne kinderen
teruggegeven.</p>
<p><span class="pagenum"><a name="Page_507" id="Page_507">[507]</a></span></p>
<p>De pharao doorzag snel welke buitengewone gaven Bent-Anat&rsquo;s
echtgenoot bezat. Hij gaf Pentaoer eene plaats in zijn raad, en
vertrouwde hem de gewichtigste aangelegenheden toe. Bent-Anat
bleef tot zijn ouderdom zijne uitverkoren dochter, ook nadat hij,
tot bevestiging van den vrede, met de dochter van den koning
der Cheta in het huwelijk was getreden.</p>

<p>Uit de papieren, die men in Ani&rsquo;s tent gevonden had, en
andere berichten, die in overvloed tot hem kwamen, kwam de
koning te weten, dat het hoofd van het Seti-huis, en met hem
een groot deel der priesterschap, een tijdlang gemeene zaak had
gemaakt met den trouweloozen stadhouder. Hoewel aanvankelijk
geneigd om streng, ja bloedig te straffen, liet hij zich door
Pentaoer en zijn zoon Chamoes, den opperpriester van Memphis,
overhalen, om zijn wil door zachtere en tegelijk doortastende
maatregelen te doen eerbiedigen.</p>

<p>Ramses wilde een beschermer zijn van den godsdienst, die
alleen in staat is den nederigen en zwaarbeproefden te verzoenen
met zijn bestaan, hem te vertroosten en aan zijn leven een
geestelijken inhoud te geven. De godsdienst scheen hem, den
koning, een onontbeerlijk middel te zijn, om de hoogere beteekenis
van het leven steeds voor oogen te houden. Dit heilig erfdeel
zijner vaderen kwam hem voor bovenal nuttig te zijn als eene
school waarin het volk, dat geleid moest worden, gehoorzaamheid
leeren kon. Maar ieder Egyptenaar moest zich schikken naar de
wet, waarvan hij zich de verdediger noemde, waaraan hijzelf
zich onderwierp, en die gehoorzaamheid beval aan zijnen wil.
Ook de priesterschap van het land, die over de zielen waakte,
mocht haar niet weerstreven.</p>

<p>Reeds gedurende zijn verblijf in Tanis liet hij Ameni en zijn
aanhang gevoelen, dat hij alleen in Egypte gebood. Ondanks het
stoutmoedig verzet van de priesterpartij, die zich de »rechtgeloovige&rdquo;
noemde, liet hij voor den god Seth, dien de Semieten
sedert de dagen der Hyksos boven alle andere goden vereerden,
onder wiens naam zij hun Baäl aanriepen<a name="FNanchor_369" id="FNanchor_369"></a><a href="#Footnote_369" class="fnanchor">369)</a> en voor wien men
in den ouden tijd aan den Nijl geen tempel had gebouwd, omdat
hij eene buitenlandsche godheid was, een prachtig heiligdom
oprichten, in de Ramses-stad Tanis<a name="FNanchor_370" id="FNanchor_370"></a><a href="#Footnote_370" class="fnanchor">370)</a>, om ook aan de godsdienstige
behoeften der vreemdelingen recht te laten wedervaren.
Op grond van dezelfde beginselen van verdraagzaamheid, liet hij
de plaatsen, waar vreemde goden werden vereerd, onaangetast.</p>

<p>Overigens was het zijn ijverig streven, de Egyptische goden<span class="pagenum"><a name="Page_508" id="Page_508">[508]</a></span>
door buitengewone vrijgevigheid te eeren. In de meeste groote
steden des rijks liet hij tempels bouwen. Hij deed den Ptah-tempel
te Memphis vergrooten en tot aandenken aan zijne redding
uit den brand twee kolossale beelden vóor zijne pylonen
oprichten<a name="FNanchor_371" id="FNanchor_371"></a><a href="#Footnote_371" class="fnanchor">371)</a>. In de Nekropolis van Thebe liet hij, tot herinnering
aan de ure, waarin hij voor Kadesch als door een wonder aan
den dood was ontkomen, het statig gebouw oprichten, dat heden
nog ieder die het ziet in verrukking brengt door de harmonie
zijner deelen<a name="FNanchor_372" id="FNanchor_372"></a><a href="#Footnote_372" class="fnanchor">372)</a>. Op zijne pylonen werd de slag hij Kadesch in
voortreffelijke reliefs afgebeeld, en hier zoowel als aan den architraaf
van de groote feesthal, bewaren opschriften de heugenis
van het gevaar waaraan hij ontkwam, toen hij <em>alleen stond
onder duizenden</em>.</p>

<p>Het lied dat Pentaoer te Pelusium gezongen had, werd door
Bent-Anat&rsquo;s gemaal op bevel van Ramses opgeschreven. Op drie
tempels, en in verscheidene elkander aanvullende papyrus-rollen<a name="FNanchor_373" id="FNanchor_373"></a><a href="#Footnote_373" class="fnanchor">373)</a>
is het broksgewijze bewaard gebleven. Het was bestemd het
nationale epos, de Ilias der Egyptenaren te worden.</p>

<p>Pentaoer viel de vereerende opdracht ten deel, de hoogeschool
van het Seti-huis over te brengen naar den nieuwen gelofte-tempel,
die den naam van het »Ramses-huis&rdquo; ontving. Alles moest
door hem opnieuw geregeld worden, want de pharao gevoelde,
dat het volstrekt noodzakelijk was een nieuw priestergeslacht te
vormen, en de dienaars der godheid te gewennen hunne eigene
wenschen ondergeschikt te maken aan de wetten van het land en
de verordeningen van den koning, die de wet beschermt en uitvoert.</p>

<p>De dichter werd aan het hoofd gesteld van de nieuwe school,
welker bibliotheek, die den naam ontving van »Gezondheidsinrichting
der ziel&rdquo;<a name="FNanchor_374" id="FNanchor_374"></a><a href="#Footnote_374" class="fnanchor">374)</a>, haars gelijke niet had. Aan deze academie,
die het model is geweest van het latere Museum van Alexandrië,
werden geleerden en dichters gevormd, wier werken eeuwen
hebben overleefd en voor een deel tot ons gekomen zijn. De
beroemdste van dezen zijn de hymnen van Pentaoer&rsquo;s meest
geliefden leerling, Anana, en het sprookje van de beide broeders,
hetwelk een kleinzoon van den ouden Gagaboe, die denzelfden
naam droeg, vervaardigde.</p>

<p>Ameni bleef niet in Thebe. Ramses wien ter oore was gekomen
welk gebruik de opperpriester gemaakt had van het omkomen
van den ram, dien hijzelf aan Amon had geschonken, en hoe hij<span class="pagenum"><a name="Page_509" id="Page_509">[509]</a></span>
het hart van het dier heilig had verklaard, verplaatste hem,
ofschoon hij hem zijne waardigheid en zijne inkomsten liet, naar
Mendes, de stad der heilige rammen in de Delta, aangezien hij,
zooals de koning niet zonder schamperheid opmerkte, toch had
getoond met deze heilige dieren bijzonder vertrouwd te zijn. Ook
te Mendes wist Ameni grooten invloed uit te oefenen. Ondanks
veel verschil van meening, dat hen dikwijls van elkander dreigde
te vervreemden, bleef hij tot het laatst door banden der vriendschap
aan Pentaoer verbonden.</p>

<p>In den eersten voorhof van het Ramses-huis staat nog heden
ten dage, de in het midden doorgebroken grootste kolos van
Egypte. Hij bestaat uit hard graniet, overtreft in omvang zelfs
de bekende Memnon&rsquo;s beelden, en wekt de verbazing van alle
reizigers. Hij stelt Ramses den groote voor. De kleine Scheraoe,
dien Pentaoer tot beeldhouwer liet opleiden, heeft dit en vele
andere standbeelden van den grooten opperheerscher over
Egypte voltooid.</p>

<p>Een jaar na den brand van Pelusium vertrok Rameri naar het
land der Danaërs, vierde zijn bruiloft met Warda, en bleef vervolgens
wonen in het vaderland van zijne gemalin, waar hij, na
den dood van haar grootvader, als koning over vele eilanden van
de Middellandsche zee gebied voerde, en de stamvader werd van
een groot en roemrijk geslacht. Warda&rsquo;s naam bleef lang onder
hare onderdanen in gezegend aandenken, want onder ellende
geboren, verstond zij de kunst om te verzachten, en zonder te
deemoedigen wel te doen en gelukkig te maken.</p>

<div class="footnotes">

<div class="footnote">
<p><a name="Footnote_367" id="Footnote_367"></a><a href="#FNanchor_367"><span class="label">367)</span></a> Dit hoogst merkwaardig gedenkstuk bleef bewaard, en wel op een
groot fragment van een muur, in het zuidelijk gedeelte van den tempel
van Karnak. De zilveren plaat, waarop het gegraveerd was, en die de
gezant Tarthiseboe aan Ramses moest overhandigen, wordt in den vierden
regel van het verdrag vermeld en afgebeeld. Zij was rechthoekig en
had van boven een oog, waaraan zij kon opgehangen worden. De hiëroglyphen-tekst
werd uitgegeven door Burton, Lepsius en Brugsch. De beste
vertaling hebben wij te danken aan F. Chabas, <cite>Voyage d&rsquo;un Egyptien</cite>,
p. 332 sv. Eene andere vertaling van dit verdrag vindt men in
Egger&rsquo;s <cite>Etudes sur les traités publics</cite>, p. 243, maar deze
moet bij de latere van Chabas achterstaan.</p>
</div>

<div class="footnote">
<p><a name="Footnote_368" id="Footnote_368"></a><a href="#FNanchor_368"><span class="label">368)</span></a> Volgens den datum van bovenvermeld vredesverdrag. De 21<sup>ste</sup> Tybi
onze 29<sup>ste</sup> Januari.</p>
</div>

<div class="footnote">
<p><a name="Footnote_369" id="Footnote_369"></a><a href="#FNanchor_369"><span class="label">369)</span></a> Zie boven blz. <a href="#Page_214">208</a>.</p>
</div>

<div class="footnote">
<p><a name="Footnote_370" id="Footnote_370"></a><a href="#FNanchor_370"><span class="label">370)</span></a> Van dit heiligdom wordt in verschillende papyrussen gewag gemaakt.</p>
</div>

<div class="footnote">
<p><a name="Footnote_371" id="Footnote_371"></a><a href="#FNanchor_371"><span class="label">371)</span></a> Een van deze bleef bewaard. Deze ligt onder de ruïnen van het
oude Memphis op den grond.</p>
</div>

<div class="footnote">
<p><a name="Footnote_372" id="Footnote_372"></a><a href="#FNanchor_372"><span class="label">372)</span></a> Het zoogenaamd Ramesseum.</p>
</div>

<div class="footnote">
<p><a name="Footnote_373" id="Footnote_373"></a><a href="#FNanchor_373"><span class="label">373)</span></a> Zie boven bl. <a href="#Page_421">415</a>.</p>
</div>

<div class="footnote">
<p><a name="Footnote_374" id="Footnote_374"></a><a href="#FNanchor_374"><span class="label">374)</span></a> Diodorus I, 94.</p>
</div></div>

<div class="figcenter">
<img src="images/back.jpg" width="373" height="586" alt="Achterkant kaft" />
</div>


<div id="tnote">
<p id="tn">Opmerkingen van de bewerker</p>


<p>Er is een inhoudsopgave met links naar de
hoofdstukken toegevoegd na de titelpagina.</p>

<p>De voetnoten zijn hernummerd en verplaatst naar het einde van de
hoofdstukken.</p>

<p>Bij verwijzingen naar bladzijden in ditzelfde boek
moet 6 worden opgeteld, bijv. &ldquo;Zie boven blz. 61&rdquo;,
moet zijn: &ldquo;Zie boven blz. 67&rdquo;. De links gaan naar
de juiste bladzij.</p>

<p>In het algemeen zijn er drie soorten van
aanhalingstekens gebruikt. Hier en daar zijn de
aanhalingstekens gecorrigeerd voor de duidelijkheid.</p>

<p>Inconsequente spelling is in het algemeen niet
gecorrigeerd. De paar keren dat een afwijking is
aangepast aan de meerderheid van de gevallen is
aangegeven in onderstaande lijst.</p>

<p>Duidelijke drukfouten o.a. van leestekens,
ontbrekende spaties en gekantelde letters zijn
stilzwijgend gecorrigeerd. Ook zijn de volgende
correcties aangebracht, op bladzij<br />

7 &ldquo;bepaalder&rdquo; in &ldquo;bepaalden&rdquo; (nemen hier bepaalden
vorm aan)<br />

9 &ldquo;sarophagen&rdquo; in &ldquo;sarcophagen&rdquo; (werden sarcophagen
van steen en hout)<br />

9 &ldquo;lijdwaad&rdquo; in &ldquo;lijnwaad&rdquo; (benevens windsels van
lijnwaad)<br />

10 &ldquo;hymmen&rdquo; in &ldquo;hymnen&rdquo; (om godsdienstige hymnen te
zingen)<br />

11 &ldquo;nachttelijke&rdquo; in &ldquo;nachtelijke&rdquo; (verboden om op
deze nachtelijke roovers jacht te maken)<br />

15 &ldquo;Pembesa&rdquo; in &ldquo;Penbesa&rdquo; (Weet gij, Penbesa, gij
trouwe bewaker)<br />

17 &ldquo;Thutmes&rdquo; in &ldquo;Thotmes&rdquo; (dat Thotmes III had
gegrondvest)<br />

18 &ldquo;Qornah&rdquo; in &ldquo;Qoernah&rdquo; (van den tempel van
Qoernah)<br />

19 &ldquo;ontrokken&rdquo; in &ldquo;onttrokken&rdquo; (door pleisterkalk
aan het oog onttrokken)<br />

20 &ldquo;adelijke&rdquo; in &ldquo;adellijke&rdquo; (uit eene oude
adellijke familie)<br />

21 &ldquo;vijfstigste&rdquo; in &ldquo;vijftigste&rdquo; (zijn vijftigste
jaar ingetreden.)<br />

23 &ldquo;Penim&rdquo; in &ldquo;Pinem&rdquo; (de dochter van Pinem, den
Paraschiet)<br />

23 &ldquo;Ami&rdquo; in &ldquo;Ameni&rdquo; (vroeg Ameni op hoog ernstigen
toon)<br />

24 &ldquo;onwewetend&rdquo; in &ldquo;onwetend&rdquo; (waarlangs de menigte
onwetend voorbijging.)<br />

26 &ldquo;antwoorde&rdquo; in &ldquo;antwoordde&rdquo; (»De prinses,&rdquo;
antwoordde Pentaoer)<br />

26 &ldquo;Penim&rdquo; in &ldquo;Pinem&rdquo; (naar het huis van Pinem den
weg te wijzen)<br />

26 &ldquo;peizend&rdquo; in &ldquo;peinzend&rdquo; (liep peinzend het
vertrek op en neer)<br />

33 &ldquo;grieken&rdquo; in &ldquo;Grieken&rdquo; (De Grieken noemden hem)<br />

35 &ldquo;litaniën&rdquo; in &ldquo;litanieën&rdquo; (aan een ziekbed zijne
litanieën prevelde)<br />

38 &ldquo;voveel&rdquo; in &ldquo;zoveel&rdquo; (toch reeds zooveel
nieuwigheden uit den vreemde)<br />

43 &ldquo;Paâkers&rdquo; in &ldquo;Paäkers&rdquo; (en Paäkers vader is niet
alleen)<br />

46 &ldquo;Heroscoop&rdquo; in &ldquo;Horoscoop&rdquo; (hernam de Horoscoop
Septah)<br />

47 &ldquo;zijn&rdquo; in &ldquo;zijns&rdquo; (Deze bracht de mummie zijns
vaders naar Thebe)<br />

56 &ldquo;ztch&rdquo; in &ldquo;zich&rdquo; (gewenscht zich te kunnen
verkleinen)<br />

59 &ldquo;Pantaoer&rdquo; in &ldquo;Pentaoer&rdquo; (vroeg Pentaoer zich af)<br />

61 &ldquo;terechtwijzigingen&rdquo; in &ldquo;terechtwijzingen&rdquo; (zijne
terechtwijzingen toeriep)<br />

61 &ldquo;van&rdquo; toegevoegd (wanneer het gewicht van de
verhevenste gedachten)<br />

66 &ldquo;Ben-Anat&rdquo; in &ldquo;Bent-Anat&rdquo; (zeide Bent-Anat,
terwijl de oude)<br />

77 &ldquo;volgden&rdquo; in &ldquo;volgde&rdquo; (Met angstige spanning
volgde hij)<br />

77 &ldquo;onstuiming&rdquo; in &ldquo;onstuimig&rdquo; (die hij onstuimig
aan zijne lippen drukte)<br />

79 &ldquo;Bent-Annat&rdquo; in &ldquo;Bent-Anat&rdquo; (Bent-Anat zag hem nu
voor het eerst in)<br />

79 &ldquo;vertoonde&rdquo; in &ldquo;vertoonden&rdquo; (trekken van
minachting vertoonden zich)<br />

80 &ldquo;Bent-Annat&rdquo; in &ldquo;Bent-Anat&rdquo; (Bent-Anat bleef nog
een oogenblik staan)<br />

88 &ldquo;Nyldag&rdquo; in &ldquo;Nijldal&rdquo; (de Hyksos uit het Nijldal
waren)<br />

90 &ldquo;zieh&rdquo; in &ldquo;zich&rdquo; (verroerde zich geen zijner
leerlingen)<br />

93 &ldquo;taai&rdquo; in &ldquo;taal&rdquo; (van wiens lippen de zoete taal
vloeit van)<br />

99 &ldquo;a&rdquo; in &ldquo;ja&rdquo; (van uw soort, ja dat zeg ik)<br />

101 &ldquo;Eyptische&rdquo; in &ldquo;Egyptische&rdquo; (van het Egyptische
volk niet nauwlettend)<br />

112 &ldquo;war&rdquo; in &ldquo;was&rdquo; ( Hij was gesproten uit een
Semitisch geslacht)<br />

112 &ldquo;des&rdquo; in &ldquo;der&rdquo; (de verdrijving der Hyksos)<br />

112 &ldquo;Thatmes&rdquo; in &ldquo;Thotmes&rdquo; (en onder Thotmes en
Amenophis zich door dapperheid had onderscheiden.)<br />

113 &ldquo;maakte&rdquo; in &ldquo;maakten&rdquo; (Zij maakten zich meester
van het Nijldal)<br />

115 &ldquo;berichttet&rdquo; in &ldquo;berichtte&rdquo; (berichtte Ani, die
op hem wachtte)<br />

115 &ldquo;onstond&rdquo; in &ldquo;ontstond&rdquo; (ontstond er weder eene
beweging)<br />

118 &ldquo;vronw&rdquo; in &ldquo;vrouw&rdquo; (Bent-Anat, tot vrouw, en
ik zou Ramses niet zijn)<br />

124 &ldquo;Bent-Annat&rdquo; in &ldquo;Bent-Anat&rdquo; (om de hand der
prinses Bent-Anat te verkrijgen)<br />

125 &ldquo;Katoetie&rdquo; in &ldquo;Katoeti&rdquo; (en zag Katoeti vragend
aan)<br />

138 &ldquo;voitooide&rdquo; in &ldquo;voltooide&rdquo; (Maar hij voltooide
den volzin niet)<br />

139 &ldquo;voetzoelen&rdquo; in &ldquo;voetzolen&rdquo; (juist zijn hoofd en
zijne voetzolen raakten)<br />

146 &ldquo;ware&rdquo; in &ldquo;waren&rdquo; (Terwijl dit gesprek werd
gevoerd, waren voor de hut van den Paraschiet twee
mannen)<br />

149 &ldquo;eIkander&rdquo; in &ldquo;elkander&rdquo; (vielen de verdorde
bloemblaadjes uit elkander)<br />

151 &ldquo;hiëropglypen&rdquo; in &ldquo;hiëroglyphen&rdquo; (de rijen
hiëroglyphen op de praalgebouwen)<br />

154 &ldquo;te&rdquo; toegevoegd (met bijzonderen ijver te velde
te trekken)<br />

163 &ldquo;Syriscbe&rdquo; in &ldquo;Syrische&rdquo; (bestuurde zijne vurige
Syrische rossen)<br />

169 &ldquo;vermelten&rdquo; in &ldquo;versmelten&rdquo; (als ijs versmelten
en als zand verwaaien)<br />

173 &ldquo;jakhalsen&rdquo; in &ldquo;jakhalzen&rdquo; (Wat janken de
jakhalzen!)<br />

189 &ldquo;bidt&rdquo; in &ldquo;bid&rdquo; (Ik bid in het geheel niet)<br />

194 &ldquo;u&rdquo; in &ldquo;uw&rdquo; (Bij al uw zoeken naar de
verborgenheden)<br />

200 &ldquo;pharo&rsquo;s&rdquo; in &ldquo;pharao&rsquo;s&rdquo; (op den troon der
pharao&rsquo;s dan hij.&rdquo;)<br />

202 &ldquo;bezorgheid&rdquo; in &ldquo;bezorgdheid&rdquo; (met eene
uitdrukking van onrust en bezorgdheid)<br />

205 &ldquo;Nochthans&rdquo; in &ldquo;Nochtans&rdquo; (Nochtans was zijn
verzoek om schrijvers)<br />

209 &ldquo;beberoemd&rdquo; in &ldquo;beroemd&rdquo; (hebt ge u zoo even
beroemd, dat de menschen)<br />

216 &ldquo;toonen&rdquo; in &ldquo;teenen&rdquo; (de nagels van vingers en
teenen met oranjekleurige hennah)<br />

216 &ldquo;neen&rdquo; in &ldquo;neem&rdquo; (neem dit reukwerk en verbrand
ervan)<br />

221 &ldquo;ondeling&rdquo; in &ldquo;onderling&rdquo; (Zij waren onderling
verbonden door)<br />

222 &ldquo;lievelingdochter&rdquo; in &ldquo;lievelingsdochter&rdquo; (in
het vertrek van Ramses&rsquo; lievelingsdochter)<br />

229 &ldquo;jeudige&rdquo; in &ldquo;jeugdige&rdquo; (niemand heeft mijne
jeugdige schreden gericht)<br />

241 &ldquo;gezalft&rdquo; in &ldquo;gezalfd&rdquo; (de hallen waarin ze
gezalfd werden)<br />

249 &ldquo;Rameni&rdquo; in &ldquo;Rameri&rdquo; (zoo waarachtig als ik
Rameri heet)<br />

250 &ldquo;Rameni&rdquo; in &ldquo;Rameri&rdquo; (Rameri viel Anana in de
rede)<br />

254 &ldquo;reliquiën&rdquo; in &ldquo;reliquieën&rdquo; (wordt onder de
heiligste reliquieën gerekend)<br />

265 &ldquo;Bent Annat&rdquo; in &ldquo;Bent-Anat&rdquo; (Bent-Anat gaf
trotsch een wenk)<br />

273 &ldquo;w nneer&rdquo; in &ldquo;wanneer&rdquo; (te doorwaden, wanneer
zij op buit uitgaat)<br />

278 &ldquo;panlherhuiden&rdquo; in &ldquo;pantherhuiden&rdquo; (bezig met de
pantherhuiden en verdere kleedingstukken)<br />

284 &ldquo;alleen&rdquo; in &ldquo;allen&rdquo; (gij jongste van allen)<br />

284 &ldquo;Pentooer&rdquo; in &ldquo;Pentaoer&rdquo; (De laatste kende
Pentaoer)<br />

287 2x &ldquo;Pinim&rdquo; in &ldquo;Pinem&rdquo; (verwonde kind van den
Paraschiet Pinem) en (»En het was Pinem,&rdquo; sprak de
opperpriester)<br />

289 &ldquo;de&rdquo; in &ldquo;ze&rdquo; (Wij kroonden de vorsten, wij
noemden ze goden en leerden het volk)<br />

291 &ldquo;rijkte&rdquo; in &ldquo;reikte&rdquo; (Ameni reikte den grijsaard
zijne)<br />

291 &ldquo;uitgsproken&rdquo; in &ldquo;uitgesproken&rdquo; (mag volstrekt
niet uitgesproken worden.)<br />

294 &ldquo;Terzelder&rdquo; in &ldquo;Terzelfder&rdquo; (Terzelfder ure had
vrouwe Katoeti)<br />

296 &ldquo;diet&rdquo; in &ldquo;niet&rdquo; (waaraan ik heden niet offeren
mag.)<br />

302 &ldquo;uitgebouwen&rdquo; in &ldquo;uitgehouwen&rdquo; (in de rots
uitgehouwen grafkamer)<br />

303 &ldquo;ingelijks&rdquo; in &ldquo;insgelijks&rdquo; (traden insgelijks
het graf binnen)<br />

314 &ldquo;medgezel&rdquo; in &ldquo;metgezel&rdquo; (zijn trouwen metgezel
op al zijne tochten)<br />

339 &ldquo;oogeu&rdquo; in &ldquo;oogen&rdquo; (toen ik het zag, mijne oogen
meer zeer gedaan)<br />

356 &ldquo;Rameni&rdquo; in &ldquo;Rameri&rdquo; (riep prins Rameri, die
zonder)<br />

357 &ldquo;veplegen&rdquo; in &ldquo;verplegen&rdquo; (zij moet hare zieke
grootmoeder verplegen)<br />

362 &ldquo;hondermaal&rdquo; in &ldquo;honderdmaal&rdquo; (is wel
honderdmaal gebeurd)<br />

363 &ldquo;noch&rdquo; in &ldquo;nog&rdquo; (Ik kan nog niets met zekerheid
zeggen)<br />

365 &ldquo;edelknaaap&rdquo; in &ldquo;edelknaap&rdquo; (uitgegeven voor
een edelknaap uit het gevolg)<br />

368 &ldquo;moedér&rdquo; in &ldquo;moeder&rdquo; (de moeder bepaalt de
afkomst der kinderen)<br />

370 &ldquo;Rameni&rdquo; in &ldquo;Rameri&rdquo; (»Maar een deel?&rdquo; vroeg
Rameri.)<br />

376 &ldquo;vertrouwste&rdquo; in &ldquo;vertrouwdste&rdquo; (de vertrouwdste
raadgeefster van den stadhouder)<br />

376 &ldquo;daar&rdquo; in &ldquo;naar&rdquo; (behoeft hij niet naar
de goudmijnen te gaan)<br />

377 &ldquo;scheepsgezagvoeder&rdquo; in &ldquo;scheepsgezagvoerder&rdquo;
(den scheepsgezagvoerder te bewegen in Chennoe te
landen)<br />

380 &ldquo;getróffen&rdquo; in &ldquo;getroffen&rdquo; (Zij was getroffen
over hare buitengewone)<br />

383 &ldquo;Pentaoers&rsquo;s&rdquo; in &ldquo;Pentaoer&rsquo;s&rdquo; (Pentaoer&rsquo;s slapen
klopten geweldig.)<br />

391 &ldquo;melodiën&rdquo; in &ldquo;melodieën&rdquo; (dat Warda hare
melodieën nazong)<br />

400 &ldquo;ij&rdquo; in &ldquo;hij&rdquo; (heeft hij zich aan mij
geopenbaard)<br />

406 &ldquo;havan&rdquo; in &ldquo;haven&rdquo; (aan de haven van Thebe)<br />

408 &ldquo;aklig&rdquo; in &ldquo;aaklig&rdquo; (In &rsquo;t aaklig oord waar
slechts)<br />

416 &ldquo;trachte&rdquo; in &ldquo;trachtte&rdquo; (De Ethiopische slaaf
trachtte, nu hij overtuigd was)<br />

422 &ldquo;Egygtoloog&rdquo; in &ldquo;Egyptoloog&rdquo; (gestorven
Franschen Egyptoloog E. de Rougé)<br />

427 &ldquo;Mernepthah&rdquo; in &ldquo;Mernephtah&rdquo; (De beide jongsten,
Mernephtah en Rameri)<br />

428 &ldquo;toe&rdquo; in &ldquo;toen&rdquo; (toen ik voor het eerst naar het
land)<br />

430 &ldquo;hehben&rdquo; in &ldquo;hebben&rdquo; (schijnt te hebben gelegd)<br />

431 &ldquo;Pidasa&rdquo; in &ldquo;Pisada&rdquo; (volken van Pisada
(Pisidië))<br />

443 &ldquo;Hijksos&rdquo; in &ldquo;Hyksos&rdquo; (waar vroeger de Hyksos
gelegerd waren)<br />

443 &ldquo;Chrolonogie&rdquo; in &ldquo;Chronologie&rdquo; (Chronologie der
Aegypter)<br />

443 &ldquo;Wissenschapften&rdquo; in &ldquo;Wissenschaften&rdquo; (der
Berliner Akademie der Wissenschaften)<br />

449 &ldquo;nog&rdquo; in &ldquo;noch&rdquo; (wij zien noch rechts noch
links)<br />

466 &ldquo;Pinim&rdquo; in &ldquo;Pinem&rdquo; (kleindochter van den
Paraschiet Pinem)<br />

474 &ldquo;eenveroordeelde&rdquo; in &ldquo;een veroordeelde&rdquo; (als een
veroordeelde uit zijn kerker)<br />

494 &ldquo;stukkken&rdquo; in &ldquo;stukken&rdquo; (Beide stukken geleken
elkander volkomen)<br />

502 &ldquo;Setschem&rdquo; in &ldquo;Setchem&rdquo; (besteeg het schip van
vrouwe Setchem en beproefde)<br />

503 &ldquo;af&rdquo; in &ldquo;of&rdquo; (dat haar zoon dood was, of Paäker
nog leefde)<br />

507 &ldquo;steven&rdquo; in &ldquo;streven&rdquo; (Overigens was het zijn
ijverig streven)<br />

507 &ldquo;Hykos&rdquo; in &ldquo;Hyksos&rdquo; (sedert de dagen der Hyksos).</p>

<p>En in voetnoot<br />

12) &ldquo;Merneptah&rdquo; in &ldquo;Mernephtah&rdquo; (en zijn opvolger
Mernephtah afkomstig zijn)<br />

28) &ldquo;Madinet-Haboe&rdquo; in &ldquo;Medinet-Haboe&rdquo; en
&ldquo;Dumichem&rdquo; in &ldquo;Dümichen&rdquo; (De volledigste, van
Medinet-Haboe, werd uitgegeven door Dümichen.)<br />

50) &ldquo;Ethopischen&rdquo; in &ldquo;Ethiopischen&rdquo; (met een
Ethiopischen steen zoover door)<br />

62) &ldquo;Anibus&rdquo; in &ldquo;Anubis&rdquo; (Een bijzondere vorm van
Anibus. Hij was de plaatselijke god)<br />

111) &ldquo;Hykos&rdquo; in &ldquo;Hyksos&rdquo; (Na de verdrijving der
Hyksos door de koningen)<br />

124) &ldquo;konopen&rdquo; in &ldquo;kanopen&rdquo; (in plaats van deze
vier kanopen-goden)<br />

126) &ldquo;hiëroglypisch&rdquo; in &ldquo;hiëroglyphisch&rdquo; (Een
volledige tekst in hiëroglyphisch schrift)<br />

132) &ldquo;Mèlanges egyptologiques&rdquo; in &ldquo;Mélanges
égyptologiques&rdquo; (in de papyrussen heeft gevonden:
Chabas, Mélanges égyptologiques II)<br />

138) &ldquo;phanteïsme&rdquo; in &ldquo;pantheïsme&rdquo; (het pantheïsme
in de esoterische leer van de Egyptenaars)<br />

138) &ldquo;Ptolomaeën&rdquo; in &ldquo;Ptolemaeën&rdquo; (tempels uit den
tijd der Ptolemaeën)<br />

151) &ldquo;Vlg.&rdquo; in &ldquo;Vgl.&rdquo; (De leeuwenkoppige godin.
Vgl. bl. 61.)<br />

151) &ldquo;Etiopiërs&rdquo; in &ldquo;Ethiopiërs&rdquo; ((en Ethiopiërs)
in het graf van Seti I)<br />

170) &ldquo;Gheta&rdquo; in &ldquo;Cheta&rdquo; (met de Cheta, waarin van
de eene zijde)<br />

224) &ldquo;Vlg.&rdquo; in &ldquo;Vgl.&rdquo; (Vgl. Ebers)<br />

230) &ldquo;heilïge&rdquo; in &ldquo;heilige&rdquo; (Zoo worden de planeten
genoemd in de heilige teksten.)<br />

243) &ldquo;Ptolamceus&rdquo; in &ldquo;Ptolemaeus&rdquo; ( dien Ptolemaeus
Philadelphus liet houden)<br />

268) &ldquo;aaroeping&rdquo; in &ldquo;aanroeping&rdquo; (wordt deze
godheid in de 21ste aanroeping)<br />

269) &ldquo;vau&rdquo; in &ldquo;van&rdquo; (het voeteinde van zijne
lijkbaar)<br />

279) &ldquo;ägyptsche&rdquo; in &ldquo;ägyptische&rdquo; (Zeitschrift für
ägyptische Sprache)<br />

279) &ldquo;Alterthumskunde&rdquo; in &ldquo;Altertumskunde&rdquo;
(ägyptische Sprache und Altertumskunde)<br />

286) &ldquo;pharo&rsquo;s&rdquo; in &ldquo;pharao&rsquo;s&rdquo; (heette in den tijd
der pharao&rsquo;s evenzoo.)<br />

288) &ldquo;n&rdquo; in &ldquo;in&rdquo; (De Roode zee, in &rsquo;t Hebreeuwsch)<br />

294) &ldquo;dessert&rdquo; in &ldquo;desert&rdquo; (het zeer belangrijke
werk van M. A. Palmer, The desert of the Exodus)<br />

333) &ldquo;18&rdquo; in &ldquo;18e&rdquo; (gedenkteekenen uit de 18e
dynastie)<br />

342) &ldquo;vlg.&rdquo; in &ldquo;vgl.&rdquo; (vgl. Deveria)<br />

367) &ldquo;Chabae&rdquo; in &ldquo;Chabas&rdquo; (maar deze moet bij de
latere van Chabas achterstaan.).</p>

<p>Overigens is de originele tekst bewaard gebleven.</p>
</div>

</body>
</html>
